---
layout: doc
title: Дистанційний мапінг для HOT  
permalink: /uk/coordination/HOT-Remote-Response-Guide/ 
lang: uk
category: coordination
---

# Посібник з дистанційного мапінгу HOT   

![HotGuideLogo](/images/hot-logo.png)  

> Редакція 2015-09-18  

Гуманітарна команда OpenStreetMap (The Humanitarian OpenStreetMap Team – HOT)  – глобальна спільнота, що сповідує принципи відкритості, використання програмного забезпечення з відкритими сирцями для вільного обміну даними для економічного розвитку та реагування на гуманітарні проблеми.  

### Як все працює 

![MissingMapsProcess](http://hot.openstreetmap.org/sites/default/files/styles/large/public/process.png?itok=jlAYWov0)  

Більшість робіт в проєктах HOT відбувається віддалено. Після ударів стихії, учасники HOT розшукують наявні дані та супутникові знімки. Зв’язуються з постачальниками аерофотознімків, надсилають запити, щоб отримати дозвіл на їх використання відповідно до умов ODbL. Після отримання знімків, віртуальна спільнота стає до перетворення об’єктів на них у цифрову форму (зазвичай увага приділяється до впізнаваних об’єктів, що стануть в пригоді гуманітарним місіям, це дороги, будівлі, заблоковані дороги, території підтоплення, й т.і.), дані потім перетворюються на цифрові мапи. Впродовж цього часу відбувається координація з гуманітарними місіями для уточнення їх потреб в мапах.  

Відповідно до масштабу кризи, HOT виділяє відповідні ресурси так координує зусилля через спеціально створені групи або одного з учасників, що допомагає іншим дізнатись де шукати готові дані та в якому напрямку докладати зусиль. HOT залучає спільноту OSM та місцевих учасників через розподілення завдань в Менеджері завдань для координації спільних зусиль. Серед таких прикладів реакція на катастрофи в Кот-д'Івуарі, Сенегалі, Філіппінах та Демократичній Республіці Конго.  

[Syria Activation Example](http://hot.openstreetmap.org/updates/2013-01-28_syria_activation)  

### Менеджер завдань HOT 

[Менеджер завдань HOT](http://tasks.hotosm.org/) – інструмент з відкритими сирцями, створений для розподілу завдань з мапінгу на частини, які можуть бути виконані в порівняно короткий термін. Він показує, які ділянки потребують мапінгу, а які – перевірки іншими учасниками. В ньому знаходяться як [короткострокові](http://wiki.openstreetmap.org/wiki/HOT_activation), так і довготривалі [гуманітарні проєкти](http://hot.openstreetmap.org/projects).  

Для того щоб користуватись Менеджером завдань HOT, вам потрібно мати обліковий запис OpenStreetMap (OSM). За докладними інструкціями звертайтесь до [розділу Менеджер завдань 3](http://learnosm.org/uk/coordination/tasking-manager3/).  

![HOTTaskingManager](http://hot.openstreetmap.org/sites/default/files/styles/large/public/task_manager_v2_screenshot_CAR_example.png?itok=Q35ytxKl)  

### Інструменти редагування 

Редактор [iD](/uk/beginner/id-editor/) – доступний в оглядачі інструмент, створений [Mapbox](https://www.mapbox.com/), з простим та зрозумілим інтерфейсом. Вважається кращим інструментом для опановування початківцями, з якого варто починати. Ви можете спробувати [вбудоване в iD покрокове керівництво](https://preview.ideditor.com/release#walkthrough=true), для того щоб дізнатись як з ним працювати. (Див. Довідка в iD - Покрокове керівництво)  

![iDeditor](https://blog.openstreetmap.org/wp-content/uploads/2013/08/id-editor-sotm-us-2013-venue-screenshot.png)  


[JOSM](https://josm.openstreetmap.de/) – застосунок Java, читається як “ДжОСМ”, вимагає встановлення на вашому комп’ютері та вимагає певних зусиль, щоб навчитись працювати з ним. Попри те, що редактор вимагає встановлення та тривалого вивчення, він дозволяє значно підвищити ефективність вашої роботи. Рекомендується використання миші або подібного до миші маніпулятора.  

![JOSM](http://njgeo.org/wp-content/uploads/2010/07/josm_osm_editor.png)  

### Поради та слова заохочення

> "Для того щоб попрактикуватись, рекомендується обрати добре відому вам територію та спробувати покращити її, наприклад оновити відомості про будинки у вашому районі."  
> "Одні завдання простіші, інші – складніше; якщо ви вагаєтесь, просто не зберігайте ваші зміні, та спробуйте інше!" - Peter (@meetar)  
> "Не біда, якщо ви не закінчите завдання; надішліть на сервер те що ви встигли зробити та розблокуйте його, щоб хтось інший міг це зробити." - Peter (@meetar)  
> "Якщо ви хочете побачити приклади якісті роботи, що пройшли перевірку, перегляньте одне із зелених «затверджених» завдань. Не хвилюйтесь, натискання кнопки "Переглянути роботу" ("Review the work") не зобов’язує вас ні до чого – воно просто блокує завдання так, ніби ви його редагуєте. Завантажте його як звичайно і просто розблокуйте завдання знову, коли закінчите." - Peter (@meetar)  
> "Іноді супутникові знімки дуже важко інтерпретувати, але не хвилуйтеся занадто про те що ваші креслення не ідеальні – все одно ваша робота буде перевірена іншими, та за надобності покращена з часом. Також пам’ятайте, що це місце катаклізму, а не податковий звіт чи виборча дільниця – ця мапа потрібна людям, які поспішають в темінь та небезпеку. В Західній Африці навіть приблизно нанасена лінія на мапі є символом надії. В Секторі Газа, більшість будинків які потрібно додати на мапу вже зникли; але ми відмічаємо факт їх існування. Точність – це добре, але не головне." - Peter (@meetar)  
 
### Інші ресурси 

Цей довідник було створено шляхом збирання інформації з різних джерел та перетворено на Настанови HOT. Ви можете знайти матеріали для вивчення, перейшовши за посиланнями нижче.  

#### Посібники

[Настанови з віддаленого мапінгу на LearnOSM](/uk/coordination/remote/) – один із найповніших довідників  

[Вчимось мапити, від MapGive](http://mapgive.state.gov/learn-to-map/) – містить відео, добре іноді натиснути паузу щоб спробувати повторити самому  

[HotQuickStartGuide](https://gist.github.com/meetar/b9929dfec129d1d7f5f2) - створено Peter Richardson (@meetar) один із най досвідчених волонтерів HOT Remote Response  

#### Про HOT 

[Сторінка HOT на Wiki OSM](http://wiki.openstreetmap.org/wiki/Humanitarian_OSM_Team) – дізнайтесь про те, як працює HOT, а також про останні новини  

[HotCapacities](http://hot.openstreetmap.org/about/hot_capacities) – більш докладний опис заходів HOT з їхнього сайту  