---
layout: doc
title: Заготовки теґів в JOSM
permalink: /uk/josm/josm-presets/
lang: uk
категорія: josm
---

Заготовки теґів в JOSM
============

> Редакція 2016-09-17  

Якщо ви вже деякий час користуєтесь JOSM, то ви вже щось розумієте що таке теґи та заготовки. Кожен об’єкт визначається за двома речами – по-перше, це геометрія (точка, лінія чи полігон та їх знаходження), і по-друге, це атрибути об’єктів, які зазначаються у вигляді теґів.  

Коли ви креслите об’єкт і обираєте з меню Заготовки відповідний пункт, правильні теґи призначаються об’єкту автоматично.  

Якщо вам подобається користуватись заготовками і ви бажаєте додати теґи, яких немає у меню, або ви бажаєте використовувати ваші власні набори теґів, що робити?   

В цьому випадку, ви можете додати додатковий елемент в меню Заготовки. В цім розділі ми розглянемо, як це зробити, а в [наступному розділі](/uk/josm/creating-presets) ви дізнаєтесь як створювати власні заготовки.  


Додавання заготовок
-----------

Меню та підменю, що утворюють меню Заготовки зберігаються в спеціальних файлах, які містять опис як створювати діалоги, що з’являються, коли ви обираєте відповідну заготовку, а також описує набори теґів які додаються до об’єкта відповідно до зробленого вами вибору.  

Файли із заготовками можна додавати в JOSM як з онлайн джерел, так і ті, що зберігаються на вашому комп’ютері.  

* Для додавання нового елемента в Заготовки, відкрийте налаштування JOSM, меню Правити -> Налаштування.  
* Оберіть третю вкладу з гори, вона схожа на решітку поверх земної кулі.  

![tagging presets tab][]

* Потім, вгорі вікна знайдіть вкладку "Заготовки теґів".  

![tagging presets menu][]

* Для додавання заготовки, що зберігається онлайн в сховищі JOSM, у вікні ліворуч оберіть потрібну вам заготовку та натисніть на блакитну стрілку, посередині між вікнами. В цьому прикладі ми додамо заготовку "New Tags".  

![example presets][]

* Обрана вами заготовка з’явиться у вікні праворуч.  
* Натисніть “Так”  
* Тепер вам треба перезапустити JOSM.  
* Створіть новий шар до якого додайте точку чи полігон.  
* Відкрийте меню Заготовки. Ви побачите внизу меню додаткове підменю, яке містить елементи яких не було в стандартному наборі JOSM.  

![additional tags preset][]

* Більшість заготовок охоплюють досить конкретні випадки, перегляньте список та пошукайте той, який відповідає вашим інтересам.  

* Якщо ви отримали файл із заготовкою, додавання нових заготовок з нього відбувається у схожий спосіб. Поверніться до Налаштувань, але тепер натисніть на кнопку з (+), яка знаходиться праворуч.  

![plus button][]

* Знайдіть файл на вашому комп’ютері та додайте назву заготовці, за вашим бажанням.  
* Натисніть “Так”  


[tagging presets tab]: /images/josm/tagging-presets-tab.png
[tagging presets menu]: /images/josm/tagging-presets-menu.png
[example presets]: /images/josm/example-presets2.png
[additional tags preset]: /images/josm/new-tags-preset.png
[plus button]: /images/josm/plus-button.png

