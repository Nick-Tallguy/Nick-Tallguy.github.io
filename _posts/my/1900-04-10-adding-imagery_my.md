---
layout: doc
title: JOSM တွင်tms, wms သို့မဟုတ် wmts ဂြိုဟ်တုဓါတ်ပုံများထည့်သွင်းခြင်း
permalink: /my/josm/josm-adding-imagery/
lang: my
category: josm
---

JOSM -ဂြိုဟ်တုကောင်းကင်ဓါတ်ပုံများထည့်သွင်းခြင်း
================

> Reviewed 2016-09-09  

JOSM ဆော့ဖ်ဝဲလ်ရှိဓါတ်ပုံ menu တွင်ကောင်းကင်ဓါတ်ပုံများအားလုံး ပါရှိမည်မဟုတ်ပေ။ သို့သော် သက်ဆိုင်ရာအင်တာနက်ဆက်ကြောင်း ကိုရိုက်ထည့်ပြီး ကောင်းကင်ဓါတ်ပုံများကို အလွယ်တကူပေါင်းထည့်နိုင်သည်။  

ယခုဥပမာတွင် [HOT Tasking Manager](http://tasks.hotosm.org/) ကိုအသုံးပြု၍ ကောင်းကင်ဓါတ်ပုံများထည့်သွင်းခြင်းကို လေ့လာမည်ဖြစ်သည်။ မိမိအသုံးပြုမည့်ဓါတ်ပုံများကို JOSM ဆော့ဖ်ဝဲလ်အတွင်းသို့ ကိုယ်တိုင်ထည့်သွင်းပေးရန်လိုအပ်သည်။ ဓါတ်ပုံများကိုအင်တာနက်မှ တိုက်ရိုက်ချိတ်ဆက်အသုံးပြုသည့် နည်းလမ်းတွင်လည်း ထည့်သွင်းပုံအတူတူပင်ဖြစ်သည်။ သို့သော်အင်တာနက်ချိတ်ဆက်မှု အဆင်မပြေသည့်ဖြစ်ရပ်များတွင် အသုံးပြုသူကိုယ်တိုင်ဓါတ်ပုံထည့်သွင်းပေးရသည်လည်းရှိတတ်၏။  

အောက်ပုံတွင်ဖော်ပြထားသည့်အတိုင်း Tasking Manager ၏  Imagery အပိုင်းတွင်ပြထားသော အချက်အလက်များကိုကူးယူပါ။  

![TM Imagery][]

JOSM ဆော့ဖ်ဝဲလ်ရှိ Preferences menu သို့သွားပါ။ (Windows စနစ်သုံးကွန်ပျူတာများတွင် **Edit / Preferences** ဖြစ်ပြီး Apple ကွန်ပျူတာများတွင် **JOSM / Preferences** ဖြစ်သည်။)  

![Preferences WMS TMS 1][]

ထို့နောက် ![WMS_TMS_button][]{: height="24px"} ဟုမြင်တွေ့ရသော ရုပ်ပုံပေါ်တွင်နှိပ်ပါ။ ညာဘက်ဘေးတွင်ဖော်ပြထားသော ![+TMS_button][]{: height="24px"} icon ကိုအသုံးပြုလျက် ဓါတ်ပုံထည့်သွင်းခြင်းကို ရှင်းလင်းဖော်ပြပါမည်။  

> TMS ဆက်ကြောင်းများတွင် {x}{y} နှင့် {z} ကိုသြဒီနိတ်များဖြင့်ဖော်ပြပြီး WMS ဆက်ကြောင်းများတွင် {width} နှင့် {height} ဟုဖော်ပြပါရှိကြသည်။ WMTS ဆက်ကြောင်းတွင်မူ WMTSCapabilities.xml ဟုရေးသားချက်များထည့်သွင်းပါရှိသည်။ မိမိအသုံးပြုမည့်ဓါတ်ပုံနှင့်ပတ်သက်သော အင်တာနက်ဆက်ကြောင်းအမျိုးအစားပေါ်မူတည်လျက် TMS ၊ WMS နှင့် WMTS ဆက်ကြောင်းများကို ပြောင်းလဲအသုံးပြုရမည်။  

![Preferences WMS TMS 3][]

**အကွက် ၁** ။ ။ Tasking Manager မှကူးယူလာသော အချက်အလက်ကိုထည့်သွင်းပါ။ မှန်ကန်မှုရှိ၊မရှိကို JOSM ဆော့ဖ်ဝဲလ်မှစစ်ဆေးပြီး အကွက် ၃ နေရာတွင်ထပ်မံဖော်ပြမည်ဖြစ်သည်။(အောက်ပုံတွင်ရှု)။ သို့မဟုတ်ပါက အချက်အလက် ကူးယူထည့်သွင်းရာတွင် စာလုံးကျန်ရစ်မှု၊ နေရာလွတ်ဖြစ်ပေါ်မှု စသည့် မတော်တဆဖြစ်တတ်သည်များ ရှိ၊မရှိ စစ်ဆေးပါ။ အင်တာနက်ဆက်ကြောင်းအဖြစ်ဖော်ပြထားသော အချက်အလက်ကို အပိုအလိုမရှိကူးယူထည့်သွင်းရမည်ဖြစ်သည်။  
**အကွက် ၂** ။ ။ အခြားခိုင်းစေချက်များမရှိပါကအကွက် ၂ ကိုအလွတ်ထားခဲ့နိုင်သည်။  
**အကွက် ၃** ။ ။ JOSM ဆော့ဖ်ဝဲလ်မှစစ်ဆေးမှုဖြစ်စဉ် အတွင်းထပ်မံပွါးယူလိုက်သော သတင်းအချက်အလက်ကို ယခုအကွက်တွင်ဖော်ပြပါလိမ့်မည်။  
**အကွက် ၄** ။ ။ JOSM ဆော့ဖ်ဝဲလ်တွင်အလွှာတစ်ခုအဖြစ်ဖော်ပြရန်အတွက် အမည်တစ်ခု ပေးမည်ဖြစ်သည်။ Tasking Manager တွင်ရေးသားထားသည့်အတိုင်း "Digital Globe + Vivid" ဟုအမည်ပေးပါမည်။  

![Preferences WMS TMS 4][]

![OK_button][]{: height="24px"} ဟုပြသထားသောခလုတ်ကိုနှိပ်ပါ။ ဖော်ပြထားသောစာရင်းတွင် မိမိထည့်သွင်းလိုက်သောဓါတ်ပုံအချက်အလက်ကို ရှာဖွေတွေ့ရှိနိုင်ပါသည်။  

![Preferences WMS TMS 5][]

Preferences menu မှထွက်ရန် ![OK_button][]{: height="24px"} ကိုနှိပ်ပါ။ JOSM ဆော့ဖ်ဝဲလ်မျက်နှာပြင်သို့ရောက်ရှိသွားမည်။ ဓါတ်ပုံအသုံးပြုမှုအတွက်ဖွင့်လှစ်လိုပါက အပေါ်ဘက် menu ဘားတန်းရှိ**Imagery** ကိုနှိပ်၍ ဖော်ပြထားသောစာရင်းအတိုင်း ဓါတ်ပုံကိုရွေးထုတ်နိုင်သည်။ ကီးဘုတ်အမြန်လက်ကွက်အဖြစ် **Alt + I** ကိုအသုံးပြု၍လည်း Imagery ကိုဖွင့်လှစ်နိုင်သည်။(ဆော့ဖ်ဝဲလ်၏ အသုံးပြုဘာသာစကားအပေါ်မူတည်လျက်အပြောင်းအလဲရှိနိုင်သည်။)  

![Preferences WMS TMS 6][]

**လမ်းညွှန်ချက်** ။ ။ ဓါတ်ပုံဖော်ပြရန်အခက်အခဲဖြစ်ပေါ် ပါက Preferences ရှိ စာရင်းတွင်သွားရောက် စစ်ဆေးပါ။ အောက်ပါဥပမာပုံတွင် **tms** နှစ်ကြိမ် ဖော်ပြနေသည်ကိုတွေ့မြင်နိုင်သည်။ တစ်ကြိမ်သာ ဖော်ပြရန် ပြန်လည်ပြင်ဆင်လျက် အမှားပြင်နိုင်ပါသည်။

![TMS TMS][]

WMS ဆာဗာထည့်သွင်းခြင်း
===========

WMS ဆာဗာထည့်သွင်းခြင်းသည် TMS ဆာဗာ ထည့်သွင်းခြင်းကဲ့သို့အတူတူပင်ဖြစ်ပြီး အရေးကြီးသောခြားနားချက်တစ်ခုသာပါဝင်သည်။ WMS တွင်ဓါတ်ပုံအလွှာ တစ်ခုထက်မကပါဝင်နိုင်ပြီး အနည်းဆုံးအလွှာတစ်ခုကိုရွေးချယ်ပေးရမည်။ ရွေးချယ်မှုကို WMS ဆာဗာထည့်သွင်းစဉ်ဖြစ်စေ JOSM ဆော့ဖ်ဝဲလ်ရှိ Imagery menu မှတစ်ဆင့်ဖြစ်စေပြုလုပ်ရန်သတ်မှတ်ပေးနိုင်သည်။

WMS ဆာဗာထည့်သွင်းရန်အတွက် JOSM ဆော့ဖ်ဝဲလ်မှ Preferences ကိုဖွင့်ပါ။ ယခုအကြိမ် တွင် "Add WMS" ဟုဖော်ပြထားသော ခလုတ်ကိုနှိပ်ပါမည်။ ![wms_add_button][]

အောက်တွင်ဖော်ပြထားသည့်အတိုင်း dialog box တစ်ခုပွင့်လာမည်ဖြစ်သည်။
![wms_entry_dialog_numbered][]

**အကွက် ၁** ။ ။ http သို့မဟုတ် https ဖြင့်စသော WMS ဆာဗာဆက်ကြောင်းတစ်ခုကိုထည့်သွင်းပါ။  
**အကွက် ၂** ။ ။ ထို့နောက် "Get Layers" ခလုတ်ကိုနှိပ်ပါ။ ဆာဗာမှရရှိနိုင်သော အလွှာစာရင်းကို JOSM ဆော့ဖ်ဝဲလ်မှ ဆက်သွယ်ချိတ်ဆက်ပါလိမ့်မည်။  
**အကွက် ၃** ။ ။ ရရှိလာမည့် အလွှာစာရင်းကို ပြသမည့်နေရာဖြစ်သည်။ ချဲ့ကားယူနိုင်သောဖိုင်တွဲများဖြင့်လည်း ပြသမည်ဖြစ်သည်။  
**အကွက် ၄** ။ ။ ဓါတ်ပုံ၏ဖွဲ့စည်းမှုပုံစံအမျိုးအစား ပြသရန်ဖြစ်သည်။ အကွက် ၃ ရှိ အလွှာတစ်ခုကိုရွေးချယ်လိုက်ပါက ဓါတ်ပုံ၏ဖွဲ့စည်းမှုပုံစံကို အလိုအလျောက်ရွေးပေးမည်ဖြစ်သည်။ ဓါတ်ပုံဖွဲ့စည်းမှု ပုံစံအမျိုးမျိုးရှိသော်လည်း jpeg သို့မဟုတ် png ဖွဲ့စည်းမှုများဖြင့်ဖော်ပြမည်ဖြစ်သည်။  
**အကွက် ၅** ။ ။ **အကွက် ၃** ရှိအလွှာတစ်ခုကိုရွေးချယ်လိုက်သည်နှင့် သက်ဆိုင်သော အချက်အလက်ကိုအလိုအလျောက် သတ်မှတ်ဖော်ပြမည့်နေရာဖြစ်သည်။ ရှည်လျားရှုပ်ထွေးသော သတင်းအချက်အလက်တစ်ခုဖြစ်ပြီး ပြုပြင်တည်းဖြတ်မှု မပြုလုပ်သင့်ပေ။  
**အကွက် ၆** ။ ။ ဆာဗာ သို့မဟုတ် အလွှာကို အမည်ပေးရန်ဖြစ်သည်။ အင်တာနက်ဆက်ကြောင်းကိုအခြေခံလျက် မူလသတ်မှတ် အမည်တစ်ခု ဖြည့်သွင်းပေးမည်ဖြစ်သည်။ ပို၍အဓိပ္ပါယ်ပြည့်စုံသော အမည်တစ်ခုကို ရိုက်ထည့်ပေးနိုင်သည်။ ထည့်သွင်းလိုက်သောအမည်ကို JOSM ဆော့ဖ်ဝဲလ်၏ Imagery menu တွင်တွေ့မြင်နိုင်ပြီး ဆော့ဖ်ဝဲလ်မျက်နှာပြင်ရှိ အလွှာအကွက်တွင် ပေါင်းထည့်အသုံးပြုနိုင်သည်။  

> စိတ်ဝင်စားဖွယ်အလွှာများပါဝင်သော WMS ဆာဗာကိုအောက်ပါအတိုင်းသွားရောက်ရယူနိုင်ပါသည်။http://sedac.ciesin.columbia.edu/geoserver/wms  

![wms_select_layer_highlighted][]  
ဂြိုဟ်တုဓါတ်ပုံဖော်ပြချက်အလွှာကို အလွှာတစ်ခုတည်းပေါ်တွင် တင်ပြနိုင်ရန်အတွက် အထက်ပါပုံအတိုင်း ရွေးချယ်သတ်မှတ်ပေးနိုင်သည်။ Imagery Menu ရှိအလွှာတစ်ခုကို ရွေးချယ်လိုက်တိုင်းတွင် အထက်ဥပမာအတိုင်း သတ်မှတ်ရွေးချယ်ထားပြီးသော "World Database of Protected Areas" အလွှာတွင်သာ တင်ပြပေးလာမည်ဖြစ်သည်။

ဆာဗာရွေးချယ်မှုပြုလုပ်ချိန်တိုင်းတွင် အလွှာရွှေးချယ်ခွင့်ရရှိလိုပါက "Store WMS endpoint only" တွင် အမှတ်အသားပြုပေးရမည်ဖြစ်သည်။(အောက်ပုံတွင်ရှု)။ ယင်းသတ်မှတ်မှုတွင် အလွှာရွေးချယ်ခြင်းနှင့် အင်တာနက်ဆက်ကြောင်း စစ်ဆေးမှုတို့ကိုပြုလုပ်၍မရနိုင်ပေ။

![wms_end_point_only_highlighted][]  

![OK_button][]{: height="24px"} ဟုပြသထားသောခလုတ်ကိုနှိပ်ပါ။ ဖော်ပြထားသောစာရင်းတွင် မိမိထည့်သွင်းလိုက်သောဓါတ်ပုံအချက်အလက်ကို ရှာဖွေတွေ့ရှိနိုင်ပါသည်။  

![Preferences WMS TMS 5][]

Preferences menu မှထွက်ရန် ![OK_button][]{: height="24px"} ကိုနှိပ်ပါ။ JOSM ဆော့ဖ်ဝဲလ်မျက်နှာပြင်သို့ရောက်ရှိသွားမည်။ ဓါတ်ပုံအသုံးပြုမှုအတွက်ဖွင့်လှစ်လိုပါက အပေါ်ဘက် menu ဘားတန်းရှိ**Imagery** ကိုနှိပ်၍ ဖော်ပြထားသောစာရင်းအတိုင်း ဓါတ်ပုံကိုရွေးထုတ်နိုင်သည်။ ကီးဘုတ်အမြန်လက်ကွက်အဖြစ် **Alt + I** ကိုအသုံးပြု၍လည်း Imagery ကိုဖွင့်လှစ်နိုင်သည်။(ဆော့ဖ်ဝဲလ်၏ အသုံးပြုဘာသာစကားအပေါ်မူတည်လျက်အပြောင်းအလဲရှိနိုင်သည်။)  

![Preferences WMS TMS 6][]

[Preferences WMS TMS 1]: /images/josm/JOSM_TMS_1.png
[TM Imagery]: /images/josm/JOSM_TMS_2.png
[WMS_TMS_button]: /images/josm/josm_preferences-wms-tms.png
[+TMS_button]: /images/josm/+TMS.png
[OK_button]: /images/josm/josm_OK_button.png
[Preferences WMS TMS 3]: /images/josm/JOSM_TMS_3.png
[Preferences WMS TMS 4]: /images/josm/JOSM_TMS_4.png
[Preferences WMS TMS 5]: /images/josm/JOSM_TMS_5.png
[Preferences WMS TMS 6]: /images/josm/JOSM_TMS_6.png
[TMS TMS]: /images/josm/JOSM_TMS_TMS.png
[wms_add_button]: /images/josm/wms_add_button.jpg
[wms_select_layer_highlight]: /images/josm/wms_select_layer_highlight.jpg
[wms_entry_dialog_numbered]: /images/josm/wms_entry_dialog_numbered.jpg
[wms_end_point_only_highlighted]: /images/josm/wms_end_point_only_highlighted.jpg
[wms_select_layer_highlighted]: /images/josm/wms_select_layer_highlighted.jpg