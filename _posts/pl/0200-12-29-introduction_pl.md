---
layout: doc
title: Wprowadzenie
permalink: /pl/beginner/introduction/
lang: pl
category: beginner
---

Wprowadzenie
============

> Przejrzano 2015-08-22  

Informacje są potężne. Dzięki dobrym informacjom i odpowiedniemu zrozumieniu, jednostki i wspólnoty są w stanie poprawić swoje życie i podejmować dobre decyzje dotyczące przyszłości. Jest wiele osób i organizacji, które podejmują decyzje wpływające na nasze życie. Dobra informacja pozwala tym NGO-som (organizacjom pozarządowym), rządom i obywatelom podejmować lepsze decyzje i, miejmy nadzieję, poprawić nasze życie. Mapy to dobry sposób na przekazywanie informacji. 

![A village in Indonesia][]

Mapy są wizualnymi symbolami naszego świata. Zazwyczaj mogą one opisać pomysł lepiej niż słowa. To z kolei może nam pomóc odpowiedzieć na ważne pytania. *Gdzie jest najbliższa szkoła lub szpital? Kto ma najsłabszy dostęp do tych obiektów? Gdzie bieda jest najbardziej problematyczna?* Takie pytania najlepiej mogą być wyrażone za pomocą map, a mapy mogą pomóc znaleźć odpowiedzi na te pytania. 

Jako ćwiczenie, weź długopis i kartkę, a następnie narysuj mapę swojego miasta lub wioski. Jakie są najważniejsze rzeczy do narysowania na niej? Co jest najważniejszą informacją? Poświęć kilka minut na tworzenie swojej mapy, a kiedy skończysz, pomyśl o tym dlaczego informacje, które zawarłeś na niej są istotne i dla kogo mogą być ważne.

![Example of a hand-drawn map][]

Jeżeli Twoje miasto jest typowe, to pewnie narysowałeś kilka linii przedstawiających drogi, może jakąś rzekę lub strumień. Prawdopodobnie dodałeś ważne budynki takie, jak szkoły i biura, pola lub granice. Cokolwiek narysowałeś najpewniej używałeś symboli - linia symbolizująca drogę, kwadrat oznaczający budynek, i tak dalej. Twoja mapa jest reprezentacją tego, co jest w terenie.

![Examples of symbols][]

Twoja mapa jest informacyjna. Możesz użyć takiej mapy do wyjaśnienia komuś, gdzie są różne miejsca, gdzie pojawiają się problemy w Twojej społeczności lub tylko do pomocy komuś w znalezieniu drogi. Jednak użycie Twojej mapy jest ograniczone - jest tylko jedna jej kopia. Drogi, które narysowałeś mają sens dla Ciebie, ale prawdopodobnie nie dla kogoś innego, kto mógłby narysować swoją własną mapę w inny sposób. Ponieważ Twoja mapa jest tylko na papierze, trudno jest przekazać te informacje innym. To dlatego tworzenie mapy na komputerze, w taki sposób, aby każdy mógł się do niej dostać, może być bardziej wartościowe. 

![Mapping on Computer][]

OpenStreetMap jest narzędziem do tworzenia i dzielenia się informacjami mapy. Każdy może wesprzeć OSM, a tysiące ludzi dołącza do projektu każdego dnia. Użytkownicy rysują mapy na komputerach, zamiast na papierze, ale jak zobaczymy w tym przewodniku, rysowanie na komputerze nie różni się wiele od rysowania na papierze. Wciąż rysujemy linie do pokazania dróg, pól i wszystkiego innego, a także przedstawiamy szkoły i szpitale za pomocą symboli. Ważne jest to, że mapy OSM są zapisywane w internecie i każdy może mieć do nich dostęp o każdej porze, całkowicie za darmo.

![Digital maps with OpenStreetMap][]

Mamy nadzieję, że OpenStreetMap okaże się przydatna i interesująca w Twojej pracy. Postępując zgodnie z tym przewodnikiem, powinieneś być w stanie szybko zacząć tworzyć cyfrowe mapy w OpenStreetMap.


[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm.png