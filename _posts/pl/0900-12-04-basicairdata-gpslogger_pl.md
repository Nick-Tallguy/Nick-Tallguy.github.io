---
layout: doc
title: BasicAirData GPS Logger
permalink: /pl/mobile-mapping/basicairdata-gpslogger/
lang: pl
category: mobile-mapping
---


BasicAirData GPS Logger
=======================

![BasicAirData-GPSLogger-002][]

BasicAirData GPS Logger, to prosta aplikacja do nagrywania Twojej pozycji i ścieżki. Jest to prosty i lekki tracker GPS skupiony na dokładności z myślą o oszczędzaniu energii. Ta aplikacja jest bardzo dokładna w określaniu Twojej wysokości, jeśli włączysz automatyczne korygowanie wysokości EGM96 w ustawieniach. Możesz nagrać wszystkie swojej podróże, obejrzeć je w ulubionej przeglądarce zewnętrznej (musi być zainstalowana) bezpośrednio z listy w aplikacji i łatwo udostępniać je w formatach KML, GPX i TXT.

Aplikacja jest dostępna na urządzenia z Androidem za darmo i z otwartym źródłem.

Aplikację możesz pobrać za darmo z [Google Play(tm)](https://play.google.com/store/apps/details?id=eu.basicairdata.graziano.gpslogger).<br>
Alternatywnie, plik APK jest dostępny bezpośrednio w [repozytorium GPSLogger na GitHubie](https://github.com/BasicAirData/GPSLogger/tree/master/apk).

Cechy
--------

![BasicAirData-GPSLogger-000][]

* Nagrywanie ścieżki - aplikacja nie ma zintegrowanych map
* Nowoczesny interfejs z ciemnym tematem i kartami.
* Nagrywanie na pierwszym planie i w tle (W Androidzie 6+ należy wyłączyć monitorowanie i optymalizację zużycia baterii dla tej aplikacji)
* Oznaczanie miejsc również podczas rejestrowania
* Wizualizacja informacji GPS
* Ręczna korekta wysokości (dodawanie przesunięcia)
* Automatyczna korekta wysokości oparta na modelu geoidy NGA EGM96 (musi być aktywowane w ustawieniach)
* Statystyki w czasie rzeczywistym
* Lista pokazująca w aplikacji nagrane ślady
* Wizualizacja Twoich śladów przy użyciu dowolnej zainstalowanej przeglądarki KML/GPX, bezpośrednio z listy śladów
* Eksport śladów do folderu /GPSLogger na Twoim urządzeniu, w KML, GPX i TXT
* Udostępniania śladów w formatach KML, GPX i TXT przez email, Dropbox, Google Drive, FTP, ...
* Użycie jednostek metrycznych, imperialnych lub morskich

Zwykłe użycie
-----------

![BasicAirData-GPSLogger-001][]

Jeżeli lokalizacja GPS nie jest aktywna w Twoim telefonie, włącz ją. Następnie wyjdź na otwartą przestrzeń i włącz GPS Logger.

1. Poczekaj, aż aplikacja znajdzie pozycję. Kiedy to nastąpi zakładka __GPS FIX__ zacznie pokazywać współrzędne Twojej pozycji. W tym momencie (jeżeli to możliwe) powinieneś poczekać kolejną minutę przed przejściem do następnej fazy w celu ustabilizowania sygnału.
2. Kliknij na __Punkty śladu__ u dołu panelu, aby zacząć rejestrować punkty śladu. Przycisk zrobi się czerwony. Możesz włączać i wyłączać rejestrowanie w każdej chwili klikając na nim. Przycisk pokazuje liczbę zarejestrowanych punktów.
Możesz przejść do zakładki __ŚLAD__, aby zobaczyć statystyki swojej podróży w czasie rzeczywistym.
3. Kiedy zakończysz podróż, kliknij dwukrotnie na małym __znaczku V__ położonym w okolicy prawego górnego rogu, aby zamknąć (zakończyć) aktywny ślad.
4. Przejdź do zakładki __LISTA ŚLADÓW__, gdzie znajdziesz ostatnio zapisany ślad. Dotknij go. Pojawi się menu. Możesz wybrać udostępnianie śladu na wiele różnych sposobów, zobaczyć go w zainstalowanej zewnętrznej przeglądarce, wyeksportować go do folderu /GPSLogger na swoim smartfonie lub usunąć go z listy. Formaty używane do eksportu można skonfigurować na ekranie ustawień.

Importowanie śladów GPX w edytorze OpenStreetMap
--------------------------------------------

Kiedy już zbierzesz dane w terenie, możesz zaimportować ślady GPX do użycia w JOSM, iD lub innym edytorze OpenStreetMap.
Możesz użyć tej prostej 2-krokowej procedury:

1. Zapisz ślad GPX na swoim komputerze w jeden z następujących sposobów:
* Przejdź do listy śladów GPS Loggera, dotknij wybranego śladu i kliknij __Eksport__; plik GPX zostanie utworzony i zapisany w folderze /GPSLogger na Twoim urządzeniu z Androidem (upewnij się, że format GPX jest aktywny na ekranie ustawień). Następnie podłącz telefon do swojego komputera przy użyciu kabla USB i przenieś (lub skopiuj) swoje ślady GPX do komputera używając menedżera plików;
* Alternatywnie możesz użyć funkcji __Udostępnij__, aby przesłać plik do komputera (możesz to zrobić przez email, FTP lub używając jakiejś chmury). Możliwości udostępniania zależą od aplikacji firm trzecich zainstalowanych na Twoim urządzeniu z Androidem;
2. Zaimportuj ślad GPX do swojego edytora OpenStreetMap: używanie śladów GPX w edytorach JOSM i iD jest proste dzięki przeciągnięciu plików i upuszczeniu ich w aplikacji (lub oknie przeglądarki, w przypadku iD).

Oficjalna dokumentacja
----------------------

- Więcej informacji o tej aplikacji możesz przeczytać w [tym artykule](http://www.basicairdata.eu/projects/android/android-gps-logger/).<br>
- [Tutaj](http://www.basicairdata.eu/projects/android/android-gps-logger/getting-started-guide-for-gps-logger/) możesz znaleźć Przewodnik dla początkujących i przegląd ustawień aplikacji.<br>
- Problemy podczas używania lub konfigurowania GPS Loggera? Przeczytaj stronę z [Często zadawanymi pytaniami](https://github.com/BasicAirData/GPSLogger/blob/master/readme.md#frequently-asked-questions)!

[BasicAirData-GPSLogger-002]:  /images/mobile-mapping/basicairdata-gpslogger_002.en.jpg
[BasicAirData-GPSLogger-000]:  /images/mobile-mapping/basicairdata-gpslogger_000.en.jpg
[BasicAirData-GPSLogger-001]:  /images/mobile-mapping/basicairdata-gpslogger_001.en.jpg