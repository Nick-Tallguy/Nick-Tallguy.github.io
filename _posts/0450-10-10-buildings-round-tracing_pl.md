---
layout: doc
title: Rysowanie okrągłych budynków - edytor iD
permalink: /pl/hot-tips/tracing-round-buildings/
lang: pl
category: hot-tips
---

Rysowanie okrągłych budynków - edytor iD
============

- TOC
{:toc}

Podstawy
----------

![Round Buildings][]  

> Ten obrazek ![keymon]{: height="24px"} pokazuje, które przyciski lub kółko myszki zostały użyte i które klawisze były naciśnięte.  

Do zanotowania;  

- Umieść punkty w miejscach, gdzie ściany dotykają gruntu - minimum 3. Użyj narzędzia do utworzenia okręgu.  
- Upewnij się, że dodałeś tagi!  
- Rozmiar ma znaczenie - *szacowanie zaludnienia opiera się na zsumowanej powierzchni budynków w danym obszarze*.  
- Przybliż widok tak, aby zobaczyć szczegóły - stopień przybliżenia około 20 metrów lub mniej jest zazwyczaj odpowiedni.  
- **Szukanie budynków** - przejrzyj okolicę na stopniu przybliżenia pomiędzy 50 a 80 metrów. Zwróć uwagę na cienie i proste linie (okrągłe budynki są trudniejsze do znalezienia!).  
- Budynki i drogi, rzeki, granice **landuse=residential** lub inne obiekty nie powinny się pokrywać.  
- Jeśli zrobisz błąd, użyj przycisku **Cofnij** ![back arrow]{: height="26px"}, aby wycofać swoją ostatnią zmianę(zmiany).  
- Wszyscy ulepszamy mapę. Jeżeli poprzedni maper zostawił budynki o śmiesznych kształtach lub w jakiś sposób błędne, popraw je i rozważ wysłanie mu grzecznej wiadomości.  

Identyfikacja
---------------

Okrągłe budynki zazwyczaj znajdują się w obrębie podwórka i mogą być w grupach lub samotne. Może być trudno ustalić, czy patrzysz na okrągły budynek, czy na krzaki lub skałę. Budynki zazwyczaj znajdują się w pobliżu dróg dających dostęp takich, jak ścieżki lub szlaki, co jednak może być trudno zauważyć na bardzo twardym gruncie. Roślinność może być zniszczona przez przejście piesze. W niektórych częściach świata budynki mogą być na jedynym suchym terenie i dostępne z łodzi na rzece lub jeziorze. Zazwyczaj źródło wody widać w odległości 2-3 kilometrów od zabudowań, ale w wielu miejscach na świecie nie zobaczysz wody, jednak zauważysz więcej roślinności, co wskazuje, że woda musi tam być.  

W wielu miejscach na świecie łatwiej jest zbudować nową wioskę w niewielkim oddaleniu od starej, zostawiając poprzednie budynki na zgnicie i zawalenie - czasami są zniszczone przez ogień. Szukaj cieni pomocnych w ustaleniu, na co patrzysz. Jeżeli wszystko, co pozostało, to tylko okrągły ślad, nie będzie cienia. **Jeżeli masz wątpliwości dodaj to jako budynek**.  

![bush-and-round-building][]  
Obraz pokazuje zarówno krzaki, jak i okrągły budynek. Cienie mogę Ci pomóc zidentyfikować, czy patrzysz na okrągły budynek, czy krzaki. W gorącym klimacie często można znaleźć budynki w pobliżu drzew lub krzaków, które dają schronienie i cień. Wskazówki do tego konkretnego zadania zawierają [link do wpisu w dzienniku](https://www.openstreetmap.org/user/IvanGayton/diary/38612) kogoś, kto zrobił zdjęcia budynków w tej okolicy i dodał opis. Znajdź chwilę na przeczytanie tych informacji. Okrągłe budynki różnią się lekko na całym świecie ze względu na różne materiały konstrukcyjne, jak również ich dachy mogą być różne - wskazówki do projektu często zawierają przewodnik pomocny w zrozumieniu tego, co widać.  

Rób najlepiej, jak umiesz - nawet eksperci mogą czasami się nie zgadzać i czasem trzeba pojechać na miejsce, żeby zobaczyć co to w rzeczywistości jest. **Jeśli masz wątpliwości dodaj to jako budynek**.  

Tagi budynków
-------------

Gdy tagujemy budynki, których nigdy nie odwiedziliśmy, i których nie znamy, najbezpieczniejszym i zalecanym schematem jest **building**=**yes**, który możesz zobaczyć na prawidłowo otagowanym budynku, jeżeli przewiniesz panel tagowania do samego dołu i klikniesz **Wszystkie tagi**.

Zobacz również  
---------

[Wpis w dzienniku Ivana Gaytona dla Hadjera Lamisa z Czadu - komentarze od innych wskazują, że opis pasuje też do innych części świata](https://www.openstreetmap.org/user/IvanGayton/diary/38612)

[![building-video]{: height="150px"}](https://www.youtube.com/watch?v=VPJz-AucqF4&index=7&list=PLb9506_-6FMHZ3nwn9heri3xjQKrSq1hN "Samouczki wideo Humanitarian OpenStreetMap Team - Dodawanie budynku do OpenStreetMap")  


[keymon]:/images/hot-tips/keymon.png
[Round Buildings]: /images/hot-tips/round_building.gif "Przykład mapowania okrągłego budynku"
[bush-and-round-building]: /images/hot-tips/bush-and-round-building.png "Okrągły budynek obok krzaków"
[back arrow]: /images/beginner/back-arrow.png "Cofnij"
[building-video]: /images/hot-tips/building-video.png "Samouczki wideo Humanitarian OpenStreetMap Team - Dodawanie budynku do OpenStreetMap"