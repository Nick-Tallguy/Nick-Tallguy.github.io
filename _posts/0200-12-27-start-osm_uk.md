---
layout: doc
title: OpenStreetMap.org
permalink: /uk/beginner/start-osm/
lang: uk
category: beginner
---

Перші кроки в OpenStreetMap.org
====================================

> Редакція 2015-07-12  

У цьому розділі ми дізнаємось крок за кроком як орієнтуватись на сайті OpenStreetMap, переглядати та друкувати мапу, як створити свій обліковий запис. Після того, як ви отримаєте логін та пароль ви зможете додати свою першу точку на мапу.

![website][]

Відвідайте сайт OpenStreetMap
-------------------------------

-   Відкрийте ваш веб-оглядач.
-  В адресному рядку у верхній частині вікна, введіть наступне та натисніть Enter:
    [www.openstreetmap.org](http://www.openstreetmap.org/)
Після завантаження сторінки ви повинні побачити наступне:

    ![OpenStreetMap website with some main functions listed][]

Пересування мапою
----------------

-   Основною річчю, яку ви побачите на сайті буде мапа. Пересувайте мапу за допомоги лівої кнопки миші, утримуючи її натисненою та перетягуючи мапу у потрібному напрямку. (дивись малюнок нижче).

    ![Mouse navigation][]

-   Якщо ви маєте мишу з коліщатком, ви можете збільшувати чи зменшувати масштаб мапи обертаючи коліщатко. Якщо ви не маєте такого коліщатка, використовуйте кнопки «-» та «+» у правому верхньому куті мапи. (дивись малюнок вище)
-   Для пошуку певного місця, клацніть лівою кнопкою у віконці «Пошук» (“Search”) у лівій частині сторінки (дивись малюнок нижче). Введіть назву міста чи села та натисніть Enter. Ліворуч від мапи з’явиться вікно з результатами пошуку. Клацніть на місце, що виглядає так, як вам треба. Мапа автоматично переміститься до обраного місця.

    ![Search][]
   

Перегляд мапи різними стилями
------------------------

OpenStreetMap містить географічні дані зі всього світу. Хоча це єдина база даних, дані можуть бути інтерпретовані й оформлені по-різному. Щоб побачити це в дії, подивімось на різні “стилі”, доступні на сайті OSM.

-   Натисніть на кнопку Шари (Layers) в правій частині вікна з мапою.

    ![Layers button][]

-   Оберіть один з наявних стилів мапи. Спостерігайте за тим, як змінюється вигляд мапи зі зміною стилю. Мапа транспорту, наприклад, робить наголос на маршрути транспорту в той час, коли ВелоМапа — на веломаршрути. Всі дані, що роблять це можливим, містяться в базі даних OSM.

    ![Transport map][]

Створення облікового запису в OpenStreetMap
-------------------------------

-   Тепер, після того як ви побачили як виглядає сайт OpenStreetMap, ви можете створити свій обліковий запис, і після реєстрації імені користувача та паролю зробити свою першу правку на мапі.
-   На сайті OpenStreetMap, натисніть “Реєстрація” (“sign up”) в правому верхньому куті сторінки.
-   Ви повинні побачити нову сторінку, що виглядатиме наступним чином:

    ![Registering an OpenStreetMap account][]

-   Тут є п’ять полів, в які потрібно внести реєстраційні дані для створення облікового запису OSM.
-   Введіть адресу електронної пошти у перші два поля. Ви повинні ввести однакові дані у перше та у друге поле. Потім вам треба буде перевірити вашу пошту, щоб підтвердити ваш обліковий запис в OpenStreetMap.
-   В третє поле введіть ваше ім’я користувача, яке вам до вподоби. Ви не можете обрати ім’я, що вже було зареєстровано до вас, тож проявіть винахідливість. Якщо ви спробуєте ввести щось просте, наприклад ваше справжнє ім’я, можливо, що вже хтось інший зареєстрував його для себе.
-   Введіть пароль у четвертому та повторіть його у п’ятому полі. Він *не має* збігатись з вашими іншими паролям, наприклад з паролем до вашої поштової скриньки.
-   Вам необхідно запам’ятати ваші ім’я користувача та пароль, щоб ви могли увійти пізніше. Ви можете записати ваші ім’я користувач та пароль в OSM.
-   Після того, як ви заповните всі поля, натисніть на кнопку «Зареєструватись» (“Sign Up”) внизу сторінки.
-   Якщо виникнуть якісь проблеми, з’явиться повідомлення про помилку. Перевірте чи ви ввели однакову поштову адресу у перше та у друге поле та чи збігається пароль у нижніх двох полях. Якщо трете поле підсвічено червоним, це означає, що хтось інший до вас вже зареєстрував обране вами ім’я і вам потрібно спробувати інше.
-   Перевірте вашу поштову скриньку.
-   Якщо з реєстрацією все пройшло добре, ви повинні отримати листа від OpenStreetMap у свою поштову скриню. Відкрийте його. Він повинен виглядати як на малюнку нижче. Клацніть на посилання для подальшої ідентифікації, як це вказано нижче:

    ![Confirming your OpenStreetMap account][]

-   Відкриється нова вкладка чи вікно. Якщо все добре, ви отримали обліковий запис в OSM!
-   На сторінці OpenStreetMap, клацніть «Ввійти» (“log in”) у верхньому куті праворуч. Введіть ваше ім’я та пароль до OpenStreetMap та натисніть Enter. Таким чином ви увійшли до системи. Ви повинні побачити ваше ім’я користувача у верхньому правому куті сторінки.

Додавання ваших перших точок
------------------------

-   Тепер ви зареєстровані під своїм іменем на сайті OpenStreetMap і можете скористатись редактором iD для того щоб додати свою першу точку на мапу.
-   Пересуньте мапу у потрібне місце, яке вам добре відомо, таке як ваше місто чи район. Для початку непогано спробувати знайти власний будинок (чи сусідні будинки), місце роботи, перевірити чи вони є на мапі та чи правильно зазначена їх адреса. 
-   Наблизьтесь до місця де ви бажаєте додати точку на мапі (можливо ресторан чи овочевий магазин поруч з вами ще не нанесені на мапу).
-   Відразу над мапою, трохи ліворуч, знаходиться кнопка «Редагувати» (“Edit”) з маленьким трикутником поруч. Якщо натиснути на трикутник, можна побачити меню.
-   Оберіть “Редагувати через iD (редактор в оглядачі)”.

    ![Click edit][]

-   Буде відкрито онлайновий редактор iD. Він буде схожий на щось подібне до цього.

    ![iD editor][]

-   Ви можете додати точку на мапу натиснувши на кнопку “Точка” (“Point”) вгорі вікна. Потім клацніть на мапі в потрібному місці, щоб додати точку на мапу.

    ![Point button][]    

-   В меню ліворуч оберіть тип об’єкта, щойно доданого вами на мапу. Після чого ви можете заповнити відповідну форму, зазначивши назву та іншу інформацію.
-   Щоб зберегти ваші зміни, натисніть на кнопку “Зберегти” (“Save”) вгорі. Оскільки це ваша перша правка вам краще трохи “погратись” з редактором; не зберігайте ваші зміни, крім тих, що є дійсно вірними.

    ![Save button][]    

-   Після того, як ви натиснете кнопку “Зберегти” (“Save”), вам буде запропоновано додати опис зроблених вами змін. Після чого ви можете натиснути “Зберегти” (“Save”) ще раз і ваші правки будуть збережені в базі даних OSM!


Редактор iD є надзвичайно простим інструментом для редагування в OpenStreetMap.  Ви можете дізнатись більше прочитавши [довідник про редактор iD](/uk/beginner/id-editor/).  Також ви можете пройти [вбудоване покрокове керівництво](http://www.openstreetmap.org/edit?editor=id#walkthrough=true), яке є чудовим інтерактивним посібником, що розкриває можливості редактора.

Однак, в розділі присвяченому [редактору JOSM](/uk/josm/) ми познайомимо вас з самостійним застосунком, що має більше можливостей та функцій. Не соромтеся продовжувати гратись з iD. Після того, як ви отримаєте певний досвід роботи з OSM, ви зможете обрати який редактор, iD чи JOSM підходить вам найкраще.

Підсумки
-------

Вітаємо! Якщо все пройшло добре, тепер ви маєте логін та пароль в OpenStreetMap, ви орієнтуйтесь на сайті OSM і ви маєте перше уявлення, про те як додавати точки на мапу.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png