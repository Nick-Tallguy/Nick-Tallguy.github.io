---
layout: doc
title: Zapisywanie - komentarz do zestawu zmian i kończenie kwadratu w Task Managerze - edytor iD
permalink: /pl/hot-tips/saving/
lang: pl
category: hot-tips
---

Zapisywanie - komentarz do zestawu zmian i kończenie kwadratu w Task Managerze - edytor iD
============

- TOC
{:toc}

Edytor iD - zapisywanie
------------------

### Postawy zapisywania przy użyciu edytora iD ###

![saving][]

> Ten obrazek ![keymon]{: height="24px"} pokazuje, które przyciski lub kółko myszki zostały użyte i które klawisze były naciśnięte.  

Kliknij na ikonie ![save-icon]{: height="24px"}, sprawdź, co zostanie zapisane, dodaj komentarz do zestawu zmian (hasztag?) i kliknij ikonkę ![upload]{: height="24px"}, aby zapisać swoje zmiany w OpenStreetMap.  

### Zapisywanie lub przesyłanie do OpenStreetMap - szczegóły ###

Zapisuj swoją pracę regularnie. Powiedzmy po narysowaniu każdych 6 budynków. Jest to specjalnie ważne na mapathonach, kiedy wielu ludzi pracuje nad tą samą rzeczą w tym samym czasie.  

Jeśli dostałeś **#hasztag** do zawarcia w swojej pracy, to pole na komentarz do zestawu zmian, na obrazku powyżej, jest miejscem na to. Dodaj też na końcu prosty komentarz, co zrobiłeś, na przykład "**dodano kilka budynków**".  

Więcej informacji o komentarzach do zestawów zmian znajdziesz na <https://wiki.openstreetmap.org/wiki/Good_changeset_comments>  

Twoje zmiany znajdą się na <http://www.openstreetmap.org> w ciągu kilku sekund.  

Pomimo że Twoje zmiany są akceptowane przez OpenStreetMap w ciągu kilku sekund, to niektóre programy, aplikacje i urządzenia korzystają z zapisanej wersji OpenStreetMap, która może nie być aktualizowana przez kilak tygodni lub miesięcy.  

Tasking Manager - Kończenie kwadratu lub przerwanie prac przed jego ukończeniem.  
-------------------------------------------------------------------

Kiedy wydaje Ci się, że kwadrat jest gotowy, wróć do Tasking Managera w przeglądarce, dodaj komentarz i oznacz kwadrat jako kompletny. Nie kopiuj komentarza do zestawu zmian z hasztagami, którego użyłeś przy zapisywaniu.  
![mark task as done]{: height="250px"}  

Jeżeli wybierzesz;

- **Oznacz zadanie jako gotowe**, to kwadrat, nad którym pracowałeś zmieni kolor na żółty, aby pokazać, że jest kompletny i oczekuje na weryfikację.  
- **Przerwij mapowanie**, to kwadrat powróci do swojego białego lub lekko szarego koloru, aby pokazać, że potrzebuje jeszcze pracy. Jest to bardzo pomocne, kiedy zostawisz komentarz pozwalający następnemu maperowi dowiedzieć się, co jeszcze zostało do zrobienia, jak np.  
    - "Jest jeszcze trochę budynków do narysowania w prawym dolnym rogu kwadratu, ale zabrakło mi czasu".  

Cały proces w Tasking Managerze zależy tylko od oznaczania kwadratów jako ukończonych - nawet jeśli jesteś całkiem nowy i niepewny, czy wszystko jest kompletne, kliknij na przycisku **Oznacz zadanie jako gotowe**. Najgorszą rzeczą, jaka może się wydarzyć jest to, że ktoś uzna, że jest jeszcze dużo do zrobienia i odrzuci Twój kwadrat. Większość z nas, którzy przeprowadzili dużo mapowania w Tasking Managerze miało przynajmniej raz odrzucony kwadrat. *Czasami maper, który odrzuci Twój kwadrat jest w błędzie - może powinien zrobić kilka rzeczy, których brakowało. - Każdy może czasem coś pominąć.*  

OpenStreetMap ewoluowało, ponieważ maperzy wciąż ulepszają informacje. Czasami pojawia się nowy podkład, który pozwala na bardziej szczegółowe mapowanie, a czasami dane są zbierane podczas pomiarów i dodawane do mapy.   

### Task Manager - wysyłanie wiadomości do innego użytkownika Task Managera ###
Możesz z tego pola wysłać wiadomość do innego użytkownika Tasking Managera używając nazwy użytkownika poprzedzonej znakiem **@** - na przykład "Dzięki za Twoją pracę @Tallguy Zauważyłem, że miałeś problem z okrągłymi budynkami - ten link może pomóc http://learnosm.org/pl/hot-tips/tracing-round-buildings/. Tak trzymaj! Pozdrawiam Miki"  

Zobacz również  
----------

[![OSM-TM-video]{: height="150px"}](https://www.youtube.com/watch?v=_feTGQXLf_M&list=PLb9506_-6FMHZ3nwn9heri3xjQKrSq1hN&index=9 "Humanitarian OpenStreetMap Team - Samouczki wideo Tasking Managera")  
*Napisy dostępne w niektórych językach*  



[saving]:/images/hot-tips/saving.gif
[keymon]:/images/hot-tips/keymon.png
[mark task as done]:/images/hot-tips/mark-task-as-done.png
[save-icon]: /images/beginner/save-icon.png "Zapisz ikonę"
[upload]: /images/beginner/upload.png "Prześlij"
[arrow-up]: /images/arrow-up.png
[OSM-TM-video]: /images/hot-tips/OSM-TM-video.png "Humanitarian OpenStreetMap Team - Samouczki wideo Tasking Managera"