---
layout: doc
title: Introduzione
permalink: /it/beginner/introduction/
lang: it
category: beginner
---

Introduzione
============

> Revisionato 2015-07-12  

L’informazione è potere. Con buone informazioni e la giusta comprensione, individui e comunità possono migliorare le loro vite e prendere migliori decisioni per il futuro. Ci sono molte persone e organizzazioni che prendono decisioni che influenzano le nostre vite.  Una buona informazione permette a queste organizzazioni, governi o cittadini di prendere decisioni migliori e forse rendere migliori anche le nostre vite. Le mappe possono essere un buon modo per comunicare un’informazione. 

![A village in Indonesia][]

Le mappe sono simboli visuali del nostro mondo. Spesso possono dimostrare un’idea meglio delle parole. Questo può anche aiutare a rispondere a domande importanti. *Dove sono la scuola o l’ospedale più vicini? Chi ha accesso minimo a questa infrastruttura? Dove la povertà rappresenta un problema?* Domande come queste possono essere rappresentate con mappe e le mappe possono aiutare a trovare soluzioni a queste domande. 

Come esercizio, prendi una penna e disegna una mappa del tuo paese o città. Quali sono le cose più importanti da disegnare? Qual è l’informazione più importante? Prenditi qualche minuto, prova a disegnare la mappa e, quando avrai finito, rifletti sul perché le informazioni che hai disegnato sono importanti e per chi altri potrebbero esserlo.

![Example of a hand-drawn map][]

Se la tua città è come molte altre, avrai disegnato delle linee per rappresentare le strade, magari un fiume o un torrente. Inoltre puoi aver disegnato strutture importanti come scuole o uffici, campi o confini. Qualsiasi cosa hai disegnato, probabilmente hai usato dei simboli: una linea per simboleggiare la strada, un rettangolo per una costruzione e così via. La tua mappa è la rappresentazione di ciò che esiste sul territorio.

![Examples of symbols][]

La tua mappa è una fonte di informazioni. Potresti usare questa mappa per spiegare a qualcuno dove sono i differenti luoghi, dove esistono problemi nella tua comunità o semplicemente aiutare qualcuno a trovare una via.  L’uso della tua mappa è però limitato. C’è n'è solo una copia. Il modo in cui è disegnata è noto solo a te, magari qualcuno potrebbe aver disegnato la propria mappa in un altro modo.  Poiché la tua mappa è su carta, è difficile passare queste informazioni ad altri. Se crei le tue mappe su un computer e in un modo da renderle accessibili a chiunque, saranno ancor più utili. 

![Mapping on Computer][]

OpenStreetMap è uno strumento per creare e condividere mappe. Chiunque può contribuire a OSM, migliaia di persone partecipano al progetto ogni giorno. Gli utenti disegnano mappe sui computer ma, come vedremo in questa guida, non è molto differente dal disegnarle su carta. Disegnamo linee per rappresentare le strade, campi e qualsiasi altra cosa, e rappresentiamo scuole e ospedali con dei simboli.  La cosa importante è che le mappe di OSM sono conservate su internet e chiunque può accedervi sempre e liberamente.

![Digital maps with OpenStreetMap][]

Ci auguriamo che troverai OpenStreetMap utile e proficuo per il tuo lavoro. Seguendo questa guida, inizierai presto a creare mappe digitali con OpenStreetMap.


[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm_it.png