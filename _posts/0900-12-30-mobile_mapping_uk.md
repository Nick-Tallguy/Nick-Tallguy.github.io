---
layout: doc
permalink: /uk/mobile-mapping/
lang: uk
title: Мапінг на смартфоні, GPS та Field Papers
category: mobile-mapping
cover: yes
nosearch: true
---

Мапінг з використанням смартфону, GPS або Field Papers
=============================

> Редакція 2015-07-14  

Для створення дійсно деталізованої та точної мапи, вам потрібно провести дослідження території. Настанови у цьому розділі допоможуть вам провести дослідження з допомогою:  

-  GPS-пристрою, що ймовірно є точнішим за вбудовану можливість роботи з GPS-сигналом у вашому смартфоні,   
-   Field Papers, способу створення друкованої мапи для додавання на неї нотаток з подальшим її завантаженням на сервер і використання її у вигляді фону для додавання/оновлення даних,  
-  Вашого смартфону. Є багато застосунків для навігації з використанням даних OSM, а також застосунків, які допоможуть вам провести дослідження. Тут перераховано лише декілька, але цей список щодня зростає, і деякі організації, що надають допомогу, розробляють власні – для збору конкретних даних.  

Все більше смартфонів в наші дні отримують вбудовану можливість отримувати сигнали від супутників навігаційних систем, що допомагає їх визначати ваше місцеположення. Найпоширенішими є чіпи, що працюють з сигналами системи GPS (робота системи підтримується США), більш сучасні можуть отримувати сигнали більш ніж з однієї системи навігації одночасно (GLONASS, BeiDou).  

Якість чипів, які використовуються в смартфонах, може відрізнятися, так само як точність даних та їх продуктивність.  

Пристрої, обладнані чіпом GPS, можуть працювати автономно, без підключення до мережі та інтернет з’єднання, в той час як пристрої “A-GPS only” (Assisted GPS) вимагають підключення до мобільної мережі для коректної роботи. Чіпи A-GPS можуть допомагати автономним GPS чіпам працювати краще, шляхом попереднього кешування даних.  

Для більшості застосунків, що використовуються для мапінгу, для їх коректної роботи передбачається, що смартфон обладнано автономним GSP чіпом. Перевірте технічні характеристики свого пристрою, щоб перевірити, чи ваш пристрій використовує автономний чіп, чи у вас “A-GPS only” пристрій.  

Наразі існує велика кількість застосунків для мапінгу (як безкоштовних так і платних) для більшості смартфонів на ринку. Кожен застосунок має власні переваги та недоліки.  

Під час вибору застосунку для мапінгу в OpenStreetMap вам треба звертати увагу на наступне:  

-  Просте у вивченні; можливо використовувати одразу  
-  Має підтримку GPX (створення маршрутних точок, налаштування проміжків часу запису координат)  
-  Дозволяє робити внесок в OSM (додавати, змінювати, завантажувати дані)  
-  Можливість завантаження даних OSM для роботи в офф-лайн  
-  Можливість геотеґування медіа-файлів (примітки, фото, відео)  
-  Активно вдосконалюється  

Спробуйте кілька застосунків, сумісних з вашим телефоном, щоб ознайомитись з інтерфейсом та виберіть найкращий, виходячи з ваших особистих уподобань та потреб у мапінгу.

<!-- Commenting for now since tables doesn't look very nice!

Recommended Applications for Smartphones / PDAs
-----------------------------------------------------

| Application      | Usage  | Android  | Blackberry | iOS     | Windows |
| ---------------- | :----: | :------: | :--------: | :-----: | :-----: |
| Geopaparazzi     | m      | O        |            |         |         |
| GPS Essentials   | m      | O        |            |         |         |
| MapZen           | m:p    | O        |            | O       |         |
| Open GPS Tracker | m      | O        |            |         |         |
| OruxMaps         | m      | O        |            |         |         |
| OSMAnd           | m:n:p  | O        | O          | D       |         |
| OSMTracker       | m      | O        |            |         | O       |
| Vespucci         | m:f    | O        |            |         |         |

O - supported, D - under development, m - mapping, n - navigation, p - POI editor, f - full editor

 -->

Наступні розділи ознайомлять вас з встановленням та використанням конкретних застосунків, які допоможуть вам покращувати дані OpenStreetMap з використанням вашого телефона.

>  **Примітка:** Перед тим як рухатись далі, перевірте що у вашого пристроя є вбудований приймач GPS і він працює. В андроїд-смартфонах перейдіть в **Налаштування \> Місцеположення** та увімкніть його.  
>  Але вам треба пам’ятати, що GPS не працює в середині будівель!
