---
layout: doc
title: StreetComplete
permalink: /it/mobile-mapping/streetcomplete/
lang: it
category: mobile-mapping
---

StreetComplete
==============


**StreetComplete** è un editor OpenStreetMap semplice da usare, usato per mappare sul campo principalmente completando delle “missioni” che si presentano come dei marcatori su una mappa.

L’app è stata creata specificatamente per i mappatori occasionali e i principianti dato che non richiede alcuna conoscenza di OpenStreetMap (come ad esempio gli schemi delle etichette) per contribuire usandola.

Puoi scaricarla dal Google Play Store, da Amazon oppure da F-Droid. Nel repository GitHub sono anche disponibili gli APK delle release e delle versioni beta.

L’app visualizza i luoghi in cui i dati possono essere aggiunti a OpenStreetMap , con dei pin delle missioni su una mappa. Quest’app elenca tutti i tipi di domanda disponibili in un certo luogo basandosi sui dati già presenti su OpenStreetMap.

**Aggiungere dati a OpenStreetMap usando StreetComplete**

1. Così come tutte le altre app che permettono di mappare su OpenStreetMap, anche con quest’app il contributore deve avere un’utenza OpenStreetMap prima di poter effettuare alcuna modifica.
2. Display e pagine di benvenuto

![Welcome][]

3. Quando fai clic su “Andiamo!” devi dare l’autorizzazione a StreetComplete di accedere alla posizione del dispositivo

![Allow][]

4. Fai clic sulle tre linee nell’angolo in alto a destra, fai clic su Mio profilo e poi Accedi con la tua utenza OpenStreetMap.

![Menu+Login][]
![Login][]

Che cosa sono le missioni? Le missioni sono semplicemente dei punti o luoghi in cui sono stati rilevati dei dati mancanti e che sono disponibili in quella posizione.

Le domande che vengono poste dipendono dalle informazioni mancanti e dall’elemento cartografico a cui bisogna aggiungere tali informazioni.

![Building quest][]

Ad esempio, nel caso di un edificio, potrebbe venire chiesto ***Quanti piani sopra il seminterrato ha questo edificio?*** oppure ***Che tipo di edificio è questo?***

Per una strada, ***Qual è la superficie di questo tratto di strada?***

![More quests][]

Per inserire alcune di queste informazioni devi conoscere l’edificio o il luogo oppure essere abbastanza vicino da poter rispondere alla domanda che ti viene posta.



[Welcome]:          /images/mobile-mapping/streetcomplete-welcome.png
[Allow]:            /images/mobile-mapping/streetcomplete-allow.png
[Menu+Login]:       /images/mobile-mapping/streetcomplete-menu_login.png
[Login]:            /images/mobile-mapping/streetcomplete-login.png
[Building quest]:   /images/mobile-mapping/streetcomplete-building-quest.png
[More quests]:      /images/mobile-mapping/streetcomplete-more-quests.png
