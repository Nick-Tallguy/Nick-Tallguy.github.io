---
layout: doc
title: Organizace Mapathonu
permalink: /cs/coordination/mapathon/
lang: cs
category: coordination
---

# Organizace Mapathonu

> Vytvořeno 2017-01-30  

- Obsah
{:toc}

## Úvod

### Jaký typ události  
Typ události bude určovat směr, kterým půjdete a kroky, které bude potřeba podniknout.  

Tento průvodce se zaměřuje na Mapathony uvnitř, pro větší skupiny. 

Další typy shromáždění za účelem mapování mrkněte na  
[Weekend Mapping Projects](https://wiki.openstreetmap.org/wiki/Weekend_mapping_projects)  
[Mapping Parties](https://wiki.openstreetmap.org/wiki/Mapping_parties)  

**Mapathon je organizované shromáždění lidí za účelem doplnění dat do OpenStreetMap. Může to být projekt na vylepšení mapy ve vašem okolí, pomoc pro záchranné týmy v terénu během katastrofy, nebo projekt Missing Maps pro probíhající, či budoucí humanitární pomoc.**  

Váš Mapaton můžete pojmout jako školení pro nové mapery, nebo regulérní událost pro pokročilé mapery, která zahrnuje školení, mapování a také čas na spřátelení.  

Ikdyž můžeme poskytnout obecný návod k organizaci Mapatonu, tak organizace a vývoj vaší události bude mít vlastní strukturu a identitu, která závisí na lidech, kteří ji organizují, pořadatelském místě a lidech, kteří se k mapování připojí.  

![kings college][]

### Historie úspěšného Mapathonu
Missing Maps Mapathon v Londýně začínal v roce 2014 v okruhu malé skupiny, která školila nové mapery. Měli tu výhodu, že je sponzorsky zaštítily velké společnosti s velkými prostory pro 80+ maperů.
Začalo to tréninkem účastníků v základech mapování pomocí iD, což je editor pro začátečníky.
Událost se konala jednou za měsíc a mapeři si mohli rezervovat místa skrz Eventbrite. Po čase se dalo zjistit, kolik účastníků se vrací k mapování a tréninku. Rozhodlo se tedy, že se událost rozdělí na trénink nově příchozích v iD a vracející se účastníky přesunou na JOSM a zároveň byl představen kurz pro validátory. Tento formát se ukázal jako úspěšný, ale výsledkem byl odchod maperů, protože událost byla naplněná. A tak začal druhý Mapathon uprostřed měsíce pro více pokročilé uživatele JOSM, který se zaměřoval na mnohem pokročilejší mapování, zkoumání a testování nových myšlenek.
Úspěch události v Londýně je založen na mnoha faktorech, ale hlavním je následující strategie...

- Ze zkušenosti víme, že křivka učení u lidí, kteří nemají zkušenosti s mapováním, je velmi strmá a pro tyto nováčky může být zneklidňující a frustrující, pokud nemohou dokončit nějaké mapování na své první události. Je důležité dostat je k mapování co nejrychleji, takže se jim ukáží základy jednoduchého iD editoru a rovnou je necháme čelit jejich vlastním konkrétním problémům v průběhu večera, kdy mají možnost požádat o pomoc.
- Bylo mnohem jednodušší učit mapery více komplexní editor JOSM, pokud už mají zkušenosti s mapováním v iD editoru nebo jiném GIS programu. Znamenalo to také, že jste se bavili se skupinou, kteří se chtěli zdokonalit v mapování a nepřišli jen tak, aby zjistili o čem to je a jestli je to bude bavit. 
- Jednalo se o pravidelnou akci každé první úterý v měsíci, takže s tím všichni mohli počítat a zařídit si podle toho svůj čas.
  Druhá událost (uprostřed měsíce) a validátorský trénink každý měsíc dávali možnost zkušenějším maperům zabývat se pokročilejšími a zajímavějšími projekty, jako třeba validací, experimentálními technikami a Field Papers.
  
## Začněte pracovat na Mapathonu nejméně měsíc před oraganizací a přípravou události.  

### První krok ... Příprava formátu vašeho Mapathonu.  
Velikost míst konaní a jejich dostupnost, jsou rozhodujícím faktorem pro váš Mapathon. Tímto místem může být místní firma, univerzita, škola, umělecké centrum, knihovna, prostorná hala. Důležité body:  

1. Je místo situováno v centru a dobře dostupné? (pomocí hromadné dopravy nebo blízko parkoviště)  
2. Je tam dostupná kvalitní wi-fi, která zvládne až 100 součásných připojení?  
3. Má kapacitu do 100 maperů? Tím se určí počet pozvaných lidí.  
4. Nachází se na místě dostatek vhodných stolů a židlí?  
5. Dostatek elektrických zásuvek pro připojení notebooků? (zajistit prodlužovací kabely)  
6. Projektor s plátnem pro návody a prezentace?  
7. Menší místnosti s velkou obrazovkou pro speciální školení menších skupin?  
8. Dostatek zkušenějších pomocníků pro hladký průběh velkého Mapathonu?  

![venue][]

### Druhý krok ... Plánování mapathonu
Když už máte informace k prvnímu kroku, tak víte kolik pozvete lidí, znáte místo a termín konání, můžete začít plánovat Mapathon.  

1. Stanovte si datum a čas konání Mapathonu podle dostupnosti místa konání (dejte si pozor na to, aby se nekryl s nějakou velkou událostí, která by z ní mohla odlákat dobrovolníky a mapery). Na událost si vyhraďte minimálně 2,5-3 hodiny (z toho půl hodiny na proslov a zaškolení, další půl hodinu na občerstvení, 2 hodiny na mapování).  
2. Zamluvte si místo konání. Ujistěte se, že lokace místa je v Openstreetmap.  
3. Odešlete pozvánky maperům skrz lokální a online média, abyste si zajistili dobrou účast. [Eventbrite](https://www.eventbrite.co.uk/) je dobrá platforma pro rezervaci míst na událost.  
4. Budete zařizovat občerstvení na událost? (Pizza je celkem populární, ale berte v úvahu i populární jídla ve vaší části světa).  
5. Vyberte projekt. který se bude zpracovávat. Připravte se na to, že na první Mapathon ve vašem okolí přijdou převážně začátečníci. Doporučujeme vybrat dva jednoduché projekty pro začátečníky a dva náročnější úkoly pro zkušenější mapery. Kontaktujte [projekt Missing Maps](http://missingmaps.org), pokud potřebujete pomoct s výběrem projektu, zažádejte si o materiály na Mapathon a směrové značky na chodby. [Tasking Manager](http://tasks.hotosm.org) obsahuje několik použitelných projektů.  
6. Na událost si doporučujeme zajistit tyto pomocníky  
  *    Zkušeného mapera, který je provede procesem mapování.  
  *    Ajťáka z místa konání, který bude řešit problémy s připojením.  
  *    Hosta, který promluví o svých zkušenostech s Openstreetmap.  
  *   V ideálním případě mít u každého stolu zkušeného mapera, který bude odpovídat na případné dotazy. Požádejte [Missing Maps Project](http://missingmaps.org) o pomoc při hledání pomocníků a zkuste najít [zkušenější mapery ve vašem okolí](http://resultmaps.neis-one.org/oooc).
  *    Zástupce, který pomůže s přípravou a v případě potřeby vás zastoupí.   
7. Přidejte vaši událost do kalendáře Mapathonů.
8. Zajistěte si někoho z místních médií, který udělá pár fotografií a napíše zprávu k události.
9. Někdo mi mohl natočit prezentaci a zpřístupnit ji online pro externí mapery.
  
![people at work][]  ![more people at work][]

### Týden před Mapathonem
1. Navštivte místo konání a zkontrolujte zda vše platí, jak bylo domluveno. (místo, pomocníci, vybavení).   
2. Sestavte si seznam účastníků pro zaslání zpráv a přípravu identifikačních štítků na událost.  
3. Rozešlete zprávy účastníkům a připomeňte jim, aby si přinesli notebooky a myši, vytvořili si účet na Openstreetmap, uložili si své přihlašovací údaje a stáhli si JOSM, pokud s ním chtějí pracovat.  
4. Zavěste ještě poslední připomínku online s odkazem na registraci a upozorněním na poslední zbývající místa na událost.  
5. Naplánujte si rozmístění stolů a židlí podle elektrických zásuvek a výhledu na prezentační plátno.  
6. Zkontrolujte si projekt, který se bude mapovat.  
7. Zkontrolujte si také finance na občerstvení a jiné výdaje.
8. Vytiskněte si [materiály pro Mapathon](#printout-materials) (nebo si vytvořte vlastní).
9. Ujistěte se, že máte někoho, kdo přinese všechno vybavení (prodlužovací kábly, plonkovní myši), včetně stolních pomůcek, které budou potřeba.  
10. Upozorněte vaše pomocníky, že je budete potřebovat půl hodiny před začátkem, na přípravu stolů, židlí, prodlužek atd.  
11. Zkontrolujte také dostupnost wi-fi a hesla k ní pro všechny účastníky.  
12. Vytvořte si registrační tabulku, kterou můžete použít na každém Mapathonu, pro zaznamenání uživatelského jména a typu editoru, který účastník použil. Hodí se to později ke zjištění, kolik z těchto maperů se vrátí na další událost, kteří pokračují v mapování mezi událostmi, či kolik z nich u mapování zůstalo atd.
13. Kontaktujte externí validátory aspoň dva dny před událostí a dejte jim instrukce, který projekt se bude zpracovávat a ostatní informace, které ke spolupráci na Mapathonu potřebují.
14. Vyberte místní hospodu nebo podobné místo, kde by mohla být afterpárty a ujistěte se, že je v Openstreetmap.

### Na Mapathonu
1. Dorazte na místo s předstihem, abyste zjistili jestli je vše připraveno na příchozí účastníky.  
2. Projděte si místo, abyste zjistili, kde jsou toalety, únikové východy atd.  
3. Informujte pomocníky o rozvržení místnosti a nechte svého zástupce ať dohlídne na rozestavění stolů, židlí, ostatního vybavení a rozmístění směrových značek po chodbách.  
4. Zeptejte se zdejšího ajťáka, jestli funguje připojení k Internetu a zda je k projektoru připojen nějaký notebook.
5. Jednoho pomocníka postavte ke dveřím, aby přivítal účastníky, dal jim jmenovky a řekl jim, kam si mohou sednout.
6. Ostatní pomocníci mohou pomoct maperům s přihlášením k wifi, nebo do OSM.

![mentoring][]

### Začátek akce
1. Ztište všechny a zahajte uvítání, úvodní řeč, program události, pokyny pro evakuaci požáru, umístění toalet atd.  
2. Představte zkušeného mapovače a zahajte tréninkový proces.
3. Během akce buďte připraveni oznamovat užitečné tipy, pokud si všimnete, že někteří mapovači udělali chybu (např. Neupravili budovy)
4. <https://osmlab.github.io/show-me-the-way/bbox.html> můžete promítnout přes projektor, aby mapeři na živo viděli průběh svého mapování.
5. Zkontrolujte, zda je připraveno občerstvení na přestávku v půlce akce.
6. Dohodněte se o místní hospodě, kde se setkáte po akci a zkontrolujte, zda je na OpenStreetmapě.
7. Zkontrolujte, zda místní média a/nebo pomocník fotografuje.

![snacks][]

### Na konci akce
1. Poděkujte hostitelům za skvělé místo konání, novým mapařům za příchod a zapojení se do mapovací komunity, zkušeným mapovačům za jejich pomoc a za jejich čas a příspěvky, ukažte jim pokrok, kterého jste dosáhli na projektech, na kterých pracovali, požádejte aby přišli i na další Mapathon a pozvěte je nakonec do hospody.
2. Zkontrolujte, zda byla registrace mapovačů dokončen
3. Posbírejte všechno vybavení, které jste zapůjčili maperům (myši, notebooky atd.)
4. Posbírejte směrovky, vybavení a případné odpadky.
5. Ukliďte stoly, židle a celou místnost před odchodem do hospody.

### Nejen práce, ale i zábava
Pokud se váš Mapathon stane pravidelnou událostí, je možné, že se vytvoří jádro pravidelných účastníků, kteří se stanou vašimi zkušenými pomocníky a vytvoří z toho společenskou událost.

![theme][]


## Další zdroje

Seznam úkolů si můžete stáhnout ve formátech [odt](/files/Mapathon_check_list_3.odt) a [pdf](/files/Mapathon_check_list_3.pdf) a postupně si odškrtávat úkoly na přípravných schůzkách.

Užitečné zdroje pro mapathony můžete taktéž nalézt [na stránce zdrojů](/en/resources).


[venue]:               /images/coordination/mapathon-1.jpg
[people at work]:      /images/coordination/mapathon-2.jpg
[more people at work]: /images/coordination/mapathon-3.jpg
[kings college]:       /images/coordination/mapathon-kcl.jpg
[mentoring]:           /images/coordination/mapathon-nick.jpg
[snacks]:              /images/coordination/mapathon-pizza.jpg
[theme]:               /images/coordination/mapathon-xmas.jpg