---
layout: doc
title: Втулки JOSM
permalink: /uk/josm/josm-plugins/
lang: uk
category: josm
---

Втулки JOSM
============


Згодом, як ви вдосконалите ваші вміння, вам захочеться спробувати додаткові можливості JOSM. JOSM дозволяє встановлювати додаткові втулки, які розширюють функціонал та додають нові інструменти.  

В цім розділі ми покажемо як встановлювати втулки, а також розкажемо про найбільш корисні з них.

Встановлення втулків
-------------------
За потреби встановити новий втулок перейдіть до Налаштувань (меню **Правити \> Налаштування**) та відкрийте вкладку **Втулки**.  

![Plugins][]

* Якщо ви не бачите перелік доступних втулків, натисніть кнопку **Завантажити список** (**Download List**).  
* Для встановлення втулка позначте його прапорцем та натисніть на кнопку Так (OK) внизу вікна.  
* І останнє, не всі втулки мають можливість підключатись на ходу, то ж іноді вам буде запропоновано перезапустити JOSM для їх задіяння.

Ось кілька втулків, які ми рекомендуємо до встановлення:

1. **[buildings_tools](/uk/josm/josm-more-plugins/#the-buildings-tools-plugin):** Якщо вам потрібно накреслити багато будинків, цей втулок допоможе спростити та пришвидшити цей процес.  

2. **DirectUpload:** За наявності у вас GPS-треків, цей втулок дозволить вам завантажити їх до сервера OSM.  

3. **editgpx:** У разі потреби завантаження на сервер GPS-треків записаних пристроями Garmin, вам можливо знадобиться цей втулок. OSM не приймає GPS-треки, які були записані на зовнішні носії в пристроях Garmin, але за допомогою цього втулку ви можете зробити їх придатними для завантаження.  

4. **fieldpapers:** Цей втулок дозволяє вам завантажувати скановані Обхідні листки (Field Papers) в JOSM.  

5. **imagery_offset_db:** Цей втулок дозволяє співпрацювати з іншими маперами, які з’ясували, що супутникові знімки Bing є зміщеними. Про це більш докладно далі, в наступному розділі.  

6. **print:** Додає можливість друку, якщо ви хочете зробити швидкий видрук ділянок, може бути далеким від ідеалу.  

7. **[utilsplugin2](/uk/josm/josm-more-plugins/#more-selection-tools):** Додає багато додаткових інструментів та меню в JOSM для досвідчених користувачів. Про це в [наступному розділі](/uk/josm/josm-more-plugins)

[Plugins]: /images/josm/josm-plugins_image00_plug-icon.png
