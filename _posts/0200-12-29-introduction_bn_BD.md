---
layout: doc
title: ভূমিকা
permalink: /bn_BD/beginner/introduction/
lang: bn_BD
category: beginner
---

ভূমিকা
============

>নিরীক্ষিত ২০১৫-০৭-১২  

তথ্য শক্তিশালী। কার্যকরী তথ্য এবং সঠিক জ্ঞান, ব্যক্তি ও সম্প্রদায়কে তাদের জীবনযাত্রার মান উন্নয়ন এবং ভবিষ্যত বিষয়ে সিদ্ধান্ত নিতে সাহায্য করে। অনেক ব্যক্তি ও প্রতিষ্ঠান এমন কিছু সিদ্ধান্ত নিয়ে থাকে যার সাথে আমরা যুক্ত থাকি। মান সম্মত তথ্য এই সকল সরকারী, বেসরকারী প্রতিষ্ঠান এবং ব্যক্তিকে সঠিক সিদ্ধান্ত নিতে সাহায্য করে, এবং আমাদের জীবন যাত্রার নাম উন্নয়নে সহযোগীতা করে। মানচিত্র একটি তথ্য আদান-প্রদানের একটি কার্যকর পদ্ধতি। 

![A village in Indonesia][]

মানচিত্র বিশ্বের একটি দৃশ্যমান চিহ্ন। প্রায়শ একটি আইডিয়া লেখার থেকে সহজে প্রকাশ করতে সাহায্য করে। একভাবে এটি গুরুত্বপূর্ণ প্রশ্নের উত্তর দিতে সহায়তা করে। নিকটবর্তী স্কুল বা হাসপাতালটি কোথায়? কাদের জন্য এই জায়গাগুলোতে যাতায়াত সম্ভব? কোথায় দারিদ্রের সমস্যাটি প্রবল? মানচিত্রের মাধ্যমে খুব সহজেই এই সকল প্রশ্নগুলোর উত্তর দেয়া যায়, এবং একই সাথে মানচিত্র এই প্রশ্নের সমাধান খুঁজে বের করতে সাহায্য করে। 

অনুশীলনের জন্য প্রথমে একটি কাগজ ও কলম নিন এবং আপনার গ্রাম বা শহরের মানচিত্র তৈরী করুন। এই মানচিত্রে সর্বাধিক গুরুত্বপূর্ণ বিষয়গুলো কি কি? সর্বাধিক গুরুত্বপূর্ণ তথ্য কোনগুলো? কিছু সময় ভেবে মানচিত্রটি তৈরী করুন এবং সম্পন্ন হওয়ার পর ভাবুন, যেসকল তথ্য আপনি সংযোজন করেছেন, তার মধ্যে কোনগুলো গুরুত্বপূর্ণ এবং  কাদের জন্য গুরুত্বপূর্ণ।

![Example of a hand-drawn map][]

আপনার শহরটি যদি অন্যান্য সাধারণ শহরের মত হয়ে থাকে, তবে আপনি বেশ কিছু দাগ দিয়েছেন যেগুলোর মাধ্যমে আপনি রাস্তা বা নদী বুঝুয়েছেন। হয়তো আপনি কিছু গুরুত্বপূর্ণ ভবন যেমন স্কুল, অফিস, খেলার জয়গা অথবা এলাকা তৈরী বা চিহ্নিত করেছেন। আপনি যা-ই তৈরী করে থাকেননা কেনো, মূলত আপনি কিছু চিহ্ন ব্যবহার করেছেন - সরলরেখা রাস্তা, আয়তক্ষেত্র ভবন ইত্যাদি। আপনার মানচিত্র হলো আপনার চারিদিকে অবস্থির বিভিন্ন বস্তুসমূহ।

![Examples of symbols][]

আপনার মানচিত্র তথ্যবহুল। এই মানচিত্র ব্যবহার করে আপনি অপরকে বুঝাতে পারবেন কোন জায়গাগুলো শুরুত্বপূর্ণ, এলাকায় কোথায় সমস্যা রয়েছে, অথবা কোনো বক্তিকে পথ খুঁজে পেতে সহয়তা করতে পারবেন। আপনার এই মানচিত্রে কিছু সীমাবদ্ধতা রয়েছে - এই মানচিত্রটির একটি মাত্র কপি রয়েছে আপনি যেভাবে তৈরী করেছেন এটি অপর একজন নাও বুঝতে পারে, অন্যান্যরা তাদের মানচিত্র ভিন্ন ভাবে তৈরী করে থাকতে পারে। কারণ আপনার মানচিত্রটি একটি কাগজে তৈরী করা এবং এখান থেকে তথ্য স্থানান্তর সহজ নয়। মানচিত্র তৈরী করা উচিত কম্পিউটারে যেন অন্যান্য সবাই এটি দেখতে পারে, এবং এটি অধিকতর কার্যকর একটি পদ্ধতি। 

![Mapping on Computer][]

মানচিত্র তৈরী এবং এই সংক্রান্ত তথ্য আদান প্রদানের একটি স্থান হলো OpenStreetMap। ওএসএম-এ যে কেউ অবদান রাখতে পারে এবং প্রতিদিনই হাজার হাজার স্বেচ্ছাসেবক এই প্রকল্পে অবদান রাখছেন। ব্যবহারকারীরা কাগজের পরিবর্তে কম্পিউটারে মানচিত্র তৈরী করছেন, এবং আমরা দেখেছি কাগজ ও কম্পিউটার থেকে মানচিত্র তৈরীর কাজে বিশেষ কোনো পার্থক্য নেই। সরল রেখার মাধ্যমে আমরা রাস্তা, মাঠ এবং অন্যান্য স্থান তৈরী করি, স্কুল ও হাসপাতাল নির্দেশের জন্য একইভাবে বিভিন্ন চিহ্ন ব্যবহার করে থাকে। ওএসএম এর উল্লেখযোগ্য দিক হলো এর সকল তথ্য ইন্টারনেটে সংরক্ষিত থাকে এবং যে কেউ যে কোনো সময় এটি ব্যবহার করতে পারে, বিনামূল্যে।

![Digital maps with OpenStreetMap][]

আমদের বিশ্বাস OpenStreetMap আপনার কাজের ক্ষেত্রে সহায়ক হবে।এই নির্দেশিকা অনুসরণ করে আপনি খুব দ্রুত OpenStreetMap-এ ডিজিটাল মানচিত্র তৈরী করতে পারবেন।


[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm.png