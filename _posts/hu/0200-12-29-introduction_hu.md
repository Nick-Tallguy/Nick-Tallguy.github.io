---
layout: doc
title: Bevezetés
permalink: /hu/beginner/introduction/
lang: hu
category: beginner
---

Bevezetés
============

> Átnézve: 2015-07-12  

Az információ hatalom. Megfelelő információkkal és ezek helyes értelmezésével az emberek és a közösségek még inkább képessé válnak arra, hogy jobbá tegyék életüket és a jövőjükre vonatkozóan előremutató döntéseket hozzanak. Sok ember és szervezet hoz az életünket valamilyen formában befolyásoló döntéseket. Jó minőségű információval ezek a civil szervezetek, kormányzatok és polgárok jobb döntéseket hozhatnak, és így remélhetőleg jobbá teszik az életünket. A térkép nagyon módja az információtovábbításnak. 

![A village in Indonesia][]

A térkép világunk vizuális leképezése. Gyakran sokkal jobban tud megjeleníteni egy ötletet, mint a szavak. Segítségével tehát fontos kérdésekre adhatunk választ. *Hol van a legközelebbi iskola vagy kórház? Ki az, aki a legnehezebben fér hozzá ezekhez a létesítményekhez? A szegénység hol a legproblematikusabb?* Az ilyen és ehhez hasonló kérdéseket gyakran térképekkel lehet a legjobban kifejezni, és a térképek abban is segíthetnek, hogy ezekre a problémákra megoldást találjunk. 

Kezdő gyakorlatkén fogj egy papírt és egy ceruzát, és rajzold le városod vagy falud térképét. Melyek a legfontosabb dolgok, amelyeket föl szeretnél tenni a térképre? Melyek a legfontosabb információk? Szánj rá néhány percet a térképed elkészítésére, és ha elkészült, gondolkozz el egy kicsit: Miért pont azok a legfontosabb információk, amelyeket feltüntettél? Kinek lehet mindez fontos?

![Example of a hand-drawn map][]

Ha a városod olyan, mint a többi, akkor alighanem rajzoltál néhány vonalat, hogy megjeleníts utakat, esetleg egy folyót vagy egy patakot. Talán hozzáadtál fontos épületeket is, például iskolákat és hivatalokat, területeket vagy határokat. Bármit is rajzoltál, valószínűleg szimbólumokat használtál – egy vonalat egy út megjelenítéséhez, egy négyzetet egy épület jelképeként és így tovább. A térképed annak a megjelenítése, ami a terepen van.

![Examples of symbols][]

A térképed informatív. Talán arra is felhasználhatod, hogy elmagyarázd valakinek, hol találhatók különböző helyek, hol vannak problémák a közösségedben vagy egyszerűen csak hogy eltaláljon valahová. Térképed használhatósága mindazonáltal korlátozott: csupán egy példány van belőle. Az általad felrajzolt vonal számodra talán érthető, de lehet, hogy másvalakinek már nem, hiszen ő másként rajzolta volna meg a saját térképét. Mivel térképed csak papíron van meg, nehéz másoknak továbbadni az információt. Ezért ha számítógépen készíted el, oly módon, hogy bárki hozzáférhessen, akkor sokkal értékesebb lehet. 

![Mapping on Computer][]

Az OpenStreetMap egy térképi információ létrehozására és megosztására szolgáló eszköz. Bárki szerkesztheti az OSM-et, és emberek ezrei járulnak hozzá a projekthez nap mint nap. A felhasználók papír helyett számítógépen rajzolnak térképeket, de amint azt később ebben az útmutatóban is látni fogjuk, számítógépen térképet rajzolni egyáltalán nem különbözik olyan sokban a papírra rajzolástól. Az utak megjelenítéseként itt is vonalakat rajzolunk, aztán területeket és minden mást, ami itt is iskolákat és kórházakat jelöl szimbólumokkal. Ami fontos az az, hogy az OSM-térképek elmentésének helye az internet, és bárki bármikor ingyen elérheti őket.

![Digital maps with OpenStreetMap][]

Reméljük, az OpenStreetMapet hasznosnak és érdekesnek találod munkád során. Az útmutatót követve gyorsan képes leszel elkezdeni a digitális OpenStreetMap-térképek elkészítését.


[A village in Indonesia]: /images/beginner/village-in-indonesia.png
[Example of a hand-drawn map]: /images/beginner/hand-drawn-map.png
[Examples of symbols]: /images/beginner/examples-of-symbols.png
[Mapping on Computer]: /images/beginner/mapping-on-computer.png
[Digital maps with OpenStreetMap]: /images/beginner/digital-maps-with-osm.png