---
layout: doc
title: JOSM додавання tms, wms чи wmts знімків
permalink: /uk/josm/josm-adding-imagery/
lang: uk
category: josm
---

JOSM – додавання аерофотознімків
================

> Редакція 2016-09-09  

На жаль, не всі можливі знімки знаходяться в JOSM, але додати їх не складно, якщо у вас є посилання на них.  

В цьому прикладі ми будемо працювати з [HOT Tasking Manager](http://tasks.hotosm.org/) де нам доведеться додати зображення до JOSM вручну, щоб впоратись з виконанням проєкту. Базові принципи додавання посилання на знімки є незмінними, незалежно від того над яким завданням ви працюєте, якщо у вас є таке посилання. Також бувають випадки, коли посилання працюють не так, як очікувалося, і, можливо, доведеться додати зображення вручну, якщо ви, звісно, можете отримати відповідну інформацію.  

З вкладки Інформація в Менеджері Завдань, або з іншого місця, скопіюйте весь текст з розділу Зображення/Imagery.  

![TM Imagery][]

Перейдіть до налаштувань JOSM (**Правити / Налаштування**, або на комп’ютерах від Apple **JOSM / Налаштування**)  

![Preferences WMS TMS 1][]

Натисніть значок ![WMS_TMS_button][]{: height="24px"} та в цьому випадку кнопку ![+TMS_button][]{: height="24px"}.  

> Посилання TMS зазвичай має змінні {x}{y} та {z}, посилання WMS, як правило, довщі та містять змінні {width} та {height}, а в посиланнях WMTS є елемент WMTSCapabilities.xml. Якщо ви не впевенні, який тип посилання ви маєте, ви можете спробувати їх всі по черзі.  

![Preferences WMS TMS 3][]

**Пункт 1.** Вставте інформацію, яку ви скопіювали зі сторінки Менеджера Завдань, в перше поле. JOSM перевірить її та у випадку, якщо все вірно, помістить її у Пункт 3 (див. нижче). Якщо поле в Пункті 3 залишиться порожнім, перевірте чи ви випадково не пропустили символи, або випадково додали пробіл на початку чи в кінці – ви маєте скопіювати та вставити тільки саме посилання.  
**Пункт 2.** Зазвичай цей пункт залишається порожнім, якщо ви не отримали будь-яких інших вказівок.  
**Пункт 3.** Тепер містить копію з Пункту 1, створену в ході перевірки в JOSM.  
**Пункт 4.** Додайте назву шару. Посилання, яке ми взяли з Менеджера завдань супроводжувалось описом "Супутникові знімки для цього проєкту люб’язно надані Digital Globe через сервіс +Vivid", тож ми назвемо його "Digital Globe + Vivid".  

![Preferences WMS TMS 4][]

Натисніть кнопку ![OK_button][]{: height="24px"}, посилання на зображення яке ви тільки що додали, з’явиться в кінці переліку – можете прокрутити його щоб переконатись.  

![Preferences WMS TMS 5][]

Натисніть кнопку ![OK_button][]{: height="24px"} щоб закрити вікно Налаштувань та повернутись в JOSM. Коли вам буде потрібно скористатись зображенням, відкрийте меню **Фон / Imagery** та оберіть зі списку потрібний пункт. Або натисніть **Alt + I**, щоб відкрити меню (Ця клавішна комбінація може бути іншою, в залежності від мови, яку ви використовуєте).  

![Preferences WMS TMS 6][]

**Порада** Якщо зображення не завантажується, перевірте як показується посилання на нього в переліку. Тут, наприклад, **tms** вказано двічі. Ви можете змінити посилання прямо у вікні, залишивши тільки один раз слово **tms**, що має розв'язати проблему.

![TMS TMS][]

Додавання WMS посилань
===========

Додавання посилань WMS доволі схоже з додаванням посилань TMS, з однією відмінністю. Сервери WMS можуть надавати більше ніж одне зображення і вам треба або обрати шар, який вам потрібен під час додавання посилання, або ж вказати, що ви будете обирати потрібний шар кожного разу коли ви обиратимете посилання на сервер в меню Фон.

Для додавання посилання WMS відкрийте вікно налаштувань JOSM, так само як ми робили це вище, але цього разу натисніть кнопку "Додати WMS" ![wms_add_button][]

Вікно для додавання посилання буде виглядати наступним чином:
![wms_entry_dialog_numbered][]

**Поле 1.** Введіть URL з посиланням WMS в перше поле. Це повинна бути звичайна URL-адреса, яка починається з http або https  
**Кнопка 2.** Після введення URL натисніть кнопку "Отримати шари" ("Get Layers"). JOSM зв’яжеться з сервером WMS та отримає перелік доступних шарів  
  **Поле 3.** Тут з’явиться перелік доступних на сервері шарів. Вони можуть бути згуртовані у теки, які треба буде розгорнути щоб їх побачити  
**Випадаюче меню 4.** Формат зображення – значення в ньому зазвичай з’являтиметься автоматично після вибору шару в **Полі 3**, воно може містити більше одного варіанта, в основному це jpeg або png.  
**Поле 5.** Значення в цьому полі створюється автоматично після вибору шару в **Полі 3**. Воно буде довгим і складним, як правило, це нормально і є більш інформаційним і, зазвичай, не слід редагувати.  
**Поле 6.** Введіть назву для сервера або шару. Типова назва буде створена на основі URL, але ви можете ввести щось більш змістовне. Ця назва буде показуватись в меню Фон в JOSM.  

> Наприклад посилання на сервер WMS з різними цікавими шарами: http://sedac.ciesin.columbia.edu/geoserver/wms  

![wms_select_layer_highlighted][]  
Якщо ви бажаєте отримувати завжди один і той же шар, переконайтесь що ви обрали його в діалозі з доступних шарів під час додавання. В прикладі, який ми привели вище, під час вибору з меню Фон завжди відкриватиметься шар "World Database of Protected Areas".

Якщо ви бажаєте обирати кожного разу який шар завантажувати після того як вибрали WMS  сервер в меню Фон, або мати можливість завантажити з нього кілька шарів, відмітьте прапорцем "Зберегти тільки кінцеву точку WMS" ("Store WMS endpoint only"). Це також дозволить пропустити перевірку URL та вибір шару.

![wms_end_point_only_highlighted][]  

Натисніть кнопку ![OK_button][]{: height="24px"}, посилання на зображення яке ви тільки що додали, з’явиться в кінці переліку – можете прокрутити його щоб переконатись.  

![Preferences WMS TMS 5][]

Натисніть кнопку ![OK_button][]{: height="24px"} щоб закрити вікно Налаштувань та повернутись в JOSM. Коли вам буде потрібно скористатись зображенням, відкрийте меню **Фон / Imagery** та оберіть зі списку потрібний пункт. Або натисніть **Alt + I**, щоб відкрити меню (Ця клавішна комбінація може бути іншою, в залежності від мови, яку ви використовуєте).  

![Preferences WMS TMS 6][]

[Preferences WMS TMS 1]: /images/josm/JOSM_TMS_1.png
[TM Imagery]: /images/josm/JOSM_TMS_2.png
[WMS_TMS_button]: /images/josm/josm_preferences-wms-tms.png
[+TMS_button]: /images/josm/+TMS.png
[OK_button]: /images/josm/josm_OK_button.png
[Preferences WMS TMS 3]: /images/josm/JOSM_TMS_3.png
[Preferences WMS TMS 4]: /images/josm/JOSM_TMS_4.png
[Preferences WMS TMS 5]: /images/josm/JOSM_TMS_5.png
[Preferences WMS TMS 6]: /images/josm/JOSM_TMS_6.png
[TMS TMS]: /images/josm/JOSM_TMS_TMS.png
[wms_add_button]: /images/josm/wms_add_button.jpg
[wms_select_layer_highlight]: /images/josm/wms_select_layer_highlight.jpg
[wms_entry_dialog_numbered]: /images/josm/wms_entry_dialog_numbered.jpg
[wms_end_point_only_highlighted]: /images/josm/wms_end_point_only_highlighted.jpg
[wms_select_layer_highlighted]: /images/josm/wms_select_layer_highlighted.jpg