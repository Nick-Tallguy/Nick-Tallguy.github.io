---
layout: doc
title: Impostazioni predefinite di JOSM
permalink: /it/josm/josm-presets/
lang: it
category: josm
---

Impostazioni predefinite di JOSM
============

> Verificato il 2016-09-17  

Se hai già usato un poco JOSM, ora conosci un poco di tag e di preset. Ogni oggetto è definito da due cose - primo, le sue coordinate geografiche (che sia un punto, una linea o un poligono), e secondo, i suoi attributi sotto forma di tags.  

Quando disegni un oggetto e lo selezioni dal menù Preimpostazioni, all'oggetto vengono applicati automaticamente i tag corretti.  

Se ti piace utilizzare i preset, cosa succede quando vuoi aggiungere tag che non sono contenuti nei menù, o quando vuoi personalizzare i tuoi tags?  

In questo caso, puoi aggiungere un menù di elementi personalizzato ai preset. In questa sezione vedremo come farlo. Nel [prossimo capitolo](/it/josm/creating-presets), ti spiegheremo come creare file personalizzati di preset per conto tuo.  


Aggiungi Preimpostazioni (Preset)
-----------

I menù e sottomenù che formano il menù delle Preimpostazioni sono immagazzinati in file che descrivono come creare i menù e i moduli che appaiono quando tu selezioni una voce di preimpostazione, e come definire quali tag sono aggiunti ad un oggetto in base a come viene compilato il modulo.  

I file delle preimpostazioni possono essere aggiunti da un archivio online oppure salvati localmente sul proprio computer e aggiunti a JOSM.  

* Per aggiungere una nuova riga nel menù Preimpostazioni, apri JOSM e vai su Modifica -> Preferenze .. .  
* Clicca sulla terza scheda dall'alto, che somiglia ad una griglia che copre il pianeta.  

![tagging presets tab][]

* In  alto, clicca su "Etichette preimpostate."  

![tagging presets menu][]

* Aggiungi un file di preimpostazioni scaricato da internet selezionandone uno dalla lista a 	sinistra, e cliccando sulla freccia blu. In questo esempio, aggiungeremo una preimpostazione chiamata “Nuovi tag”  

![example presets][]

* Nella lista sulla destra vedrai apparire una nuova voce.  
* Fai click su OK.  
* Devi riavviare JOSM.  
* Crea un nuovo livello (layer) e aggiungi un punto o un'area.  
* Vai al menù delle preimpostazioni. Vedrai una voce aggiuntiva in fondo che produrrà diverse opzioni non disponibili con l’installazione standard di JOSM.  

![additional tags preset][]

* Molte preimpostazioni riguardano casi molto specifici, sfoglia la lista per trovarne una che corrisponda ai tuoi interessi.  

* Se ti hanno dato o indicato un file di preimpostazioni personalizzate (preset), tu puoi aggiungerle al menù con lo stesso metodo. Semplicemente torna al menù Preferenze, e invece di selezionarlo dalla lista, clicca sul bottone (+) sulla parte superiore destra.  

![plus button][]

*Cerca la posizione del file nel tuo computer e assegnagli il nome che desideri.  
* Fai click su OK.  


[tagging presets tab]: /images/josm/tagging-presets-tab.png
[tagging presets menu]: /images/josm/tagging-presets-menu.png
[example presets]: /images/josm/example-presets2.png
[additional tags preset]: /images/josm/new-tags-preset.png
[plus button]: /images/josm/plus-button.png

