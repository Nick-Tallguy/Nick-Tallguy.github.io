---
layout: doc
title: Dalsza lektura
permalink: /pl/beginner/moving-forward/
lang: pl
category: beginner
---

Dalsza lektura
===============

> Przejrzano 2015-07-12  

Gratulacje, że udało Ci się zajść aż tutaj! Powinieneś teraz mieć spore rozeznanie, jak tworzyć mapy w OpenStreetMap. Co jeszcze możesz robić z OpenStreetMap? Jak możesz nauczyć się więcej? Jak pozostać w kontakcie ze społecznością maperów?  

Inne rozdziały LearnOSM
---------------------------

Na końcu rozdziału poświęconego edytorowi iD była mowa o różnicach między iD a JOSM. Jest [cała sekcja poświęcona JOSM](/pl/josm/), w której dowiesz się o wszystkich szczegółach potrzebnych, aby wykorzystać w pełni możliwości tego edytora.  

Jak dotąd wszystkie nasze edycje dodane do mapy opierały się na podkładzie. Ale możesz zdobyć cenne informacje podczas chodzenia lub jeżdżenia. [Rozdział o mapowaniu mobilnym](/pl/mobile-mapping/) wyjaśnia, jak zbierać informacje z użyciem różnych urządzeń z GPS lub specjalnie zaprojektowanych druków. Jest tam również przegląd różnych powiązanych z OpenStreetMap aplikacji dla urządzeń mobilnych.  

OpenStreetMap jest wspólnym wysiłkiem, więc mamy nadzieję, że będziesz jego częścią. Część pracy poświęcona jest pomocy humanitarnej pod auspicjami [Humanitarian OSM Team](http://hotosm.org). Jeżeli chcesz wspomóc HOT w przypadku katastrofy takiej, jak trzęsienie ziemi w Nepalu, zobacz [rozdział o koordynacji](/pl/coordination/). Traktuje on o narzędziach, które zapewniają spójną pracę wielu ludzi na relatywnie małych obszarach. Zawiera on również przewodnik po kilku typowych zadaniach, które możesz często spotkać kiedy dołączysz do tej pracy.  


Dowiedz się więcej
----------

Wiele informacji o OpenStreetMap jest dostępnych na [wiki.openstreetmap.org](http://wiki.openstreetmap.org/). Możesz tam znaleźć informacje o innych projektach powiązanych z OpenStreetMap, dokumenty i samouczki, dzięki którym dowiesz się więcej o OSM.  

![Wiki][]

<!-- also more info on this site once it is prepared -->

Lista dyskusyjna
------------

Najlepszym sposobem, aby pozostać w kontakcie ze społecznością użytkowników OpenStreetMap jest dołączenie do lokalnej listy dyskusyjnej. Wielu ludzi używa swoich kont email, aby zarejestrować się na takiej liście. Kiedy już jesteś na liście możesz wysłać maila do grupy, jeżeli masz pytanie lub chcesz porozmawiać o OpenStreetMap.  

Aby zarejestrować się na liście dyskusyjnej swojego kraju, otwórz przeglądarkę internetową i przejdź do [lists.openstreetmap.org](http://lists.openstreetmap.org/).  

![Mailing list][]

Przewiń stronę w dół, aby znaleźć listę powiązaną z Twoim krajem. Listy krajowe są nazywane "Talk-lg", gdzie lg odpowiada krajowi. Na przykład, "Talk-pl", to lista dla Polski.  

- Kliknij na liście, do której chcesz dołączyć.  
- Podaj następujące informacje w polach na tej stronie:  
    +  Twój adres email  
    +  Twoje imię  
    +  nowe hasło  
    +  powtórz hasło  
- Kiedy skończysz, kliknij Subskrybuj.
- Teraz musisz otworzyć swoją skrzynkę email tak samo, jak przy rejestracji w OpenStreetMap. Powinien w niej znajdować się potwierdzający email z listy dyskusyjnej.  
- Kliknij na linku potwierdzającym.  
- Powinieneś teraz być członkiem listy dyskusyjnej.  
- Teraz, kiedy będziesz chciał wysłać wiadomość na listę, możesz ją wysłać do [talk-id@openstreetmap.org](mailto:talk-id@openstreetmap.org), zastępując "id", kodem kraju swojej listy. Otrzymasz również wiadomość, kiedy inni członkowie wyślą wiadomość na listę.  

<!-- maybe expand and put this back later
MapOSMatic
----------

One such project is called MapOSMatic, which you can access through your
internet browser at [maposmatic.org](http://www.maposmatic.org/). This
is a simple tool for printing a map of any area you choose. It will
automatically create the map, along with a grid over the map, and an
index of locations that are included in the area.

![MapOSMatic][]
-->


Podsumowanie
-------

Jest kilka sposobów na pozostanie w kontakcie ze społecznością OpenStreetMap i nauczenia się nowych rzeczy. Mamy nadzieję, że będziesz dalej poszukiwał i dowiadywał się więcej o OSM, a także wesprzesz projekt. Wesołego mapowania!


[MapOSMatic]: /images/beginner/maposmatic-homepage.png
[Wiki]: /images/beginner/osm-wiki.png
[Mailing list]: /images/beginner/osm-mailing-lists.png