---
layout: doc
title: OpenStreetMap.org
permalink: /pl/beginner/start-osm/
lang: pl
category: beginner
---

Rozpoczynanie w OpenStreetMap.org
====================================

> Przejrzano 2015-07-12  

W tej sekcji nauczymy się, krok po kroku, jak poruszać się po stronie OpenStreetMap, oglądać mapy i zarejestrować konto użytkownika. Gdy już będziesz miał swoją własną nazwę użytkownika i hasło, będziesz mógł dodać swoje pierwsze punkty do mapy.

![website][]

Odwiedź stronę OpenStreetMap
-------------------------------

-   Otwórz przeglądarkę internetową.
-   W pasku adresu u góry okna wpisz poniższy adres i naciśnij Enter:
    [www.openstreetmap.org](http://www.openstreetmap.org/)
-   Gdy strona się załaduje, powinieneś zobaczyć mniej więcej coś takiego:

    ![OpenStreetMap website with some main functions listed][]

Nawigacja po mapie
----------------

-   Główną rzeczą, którą powinieneś zobaczyć, jest mapa. Przesuń mapę klikając na niej lewym przyciskiem myszy, przytrzymując go i przeciągając myszą (zobacz obraz poniżej).

    ![Mouse navigation][]

-   Jeżeli masz mysz z kółkiem, przybliż i oddal mapę kręcąc nim. Jeżeli nie masz kółka, użyj przycisków + i - w prawym górnym rogu mapy (zobacz obraz poniżej).
-   Aby wyszukać jakieś miejsce, kliknij lewym przyciskiem myszy w polu podpisanym "Wyszukiwanie" po lewej stronie (zobacz obraz powyżej). Wpisz nazwą swojego miasta lub wioski i naciśnij Enter. Po lewej stronie mapy powinno pojawić się okno z wynikami wyszukiwania. Kliknij na lokalizacji wyglądającej na tą, której szukasz. Mapa automatycznie przesunie się do wybranego miejsca.

    ![Search][]
   

Zobacz różne style map
------------------------

OpenStreetMap zawiera dane geograficzne z całego świata. Pomimo, że jest to jedna baza danych, dane te mogą być interpretowane i przedstawiane w różny sposób. Aby zobaczyć, jak to działa spójrz na różne "style" mapy dostępne na stronie OSM.

-   Kliknij przycisk Warstwy po prawej stronie okna mapy.

    ![Layers button][]

-   Klikaj na różnych opcjach stylu mapy. Zauważ, jak za każdym razem zmienia się mapa. Mapa transportu, na przykład, akcentuje na mapie drogi, podczas gdy mapa rowerowa uwydatnia trasy rowerowe. Wszystkie dane umożliwiające takie działanie zawarte są w bazie danych OSM.

    ![Transport map][]

Utwórz konto OpenStreetMap
-------------------------------

-   Teraz, kiedy zobaczyłeś, jak wygląda główna strona, możesz zarejestrować się i utworzyć konto, a następnie dodać swoje pierwsze punkty do mapy.
-   W prawym górnym rogu strony OpenStreetMap kliknij "Zarejestruj się".
-   Powinieneś zobaczyć nową stronę wyglądającą tak:

    ![Registering an OpenStreetMap account][]

-   Na tej stronie jest pięć pól, które musisz wypełnić, aby zarejestrować konto w OSM.
-   W pierwszych dwóch polach wprowadź swój adres email. Musisz podać ten sam adres w obu polach. Później, będziesz musiał otworzyć swoją skrzynkę, aby potwierdzić swoje konto w OpenStreetMap.
-   W trzecim polu podaj nazwę użytkownika, której chcesz używać. Nie możesz wybrać takiej samej nazwy, jak inny użytkownik, więc powinna być kreatywna. Jeśli spróbujesz wpisać coś prostego, jak Twoje imię, to bardzo prawdopodobne, że ktoś już używa takiej nazwy.
-   Wprowadź nowe hasło w czwartym i piątym polu. Powinieneś wpisać to samo hasło w obu polach. *Nie* powinieneś używać tego samego hasła, co do innych usług, jak np. do Twojego maila.
-   Możesz zapisać swoją nazwę użytkownika w OSM i hasło. Będziesz ich później potrzebować do zalogowania.
-   Po wypełnieniu wszystkich pól kliknij "Zarejestruj się" u dołu strony.
-   Jeżeli wystąpiły jakieś problemy, pojawi się wiadomość o błędzie. Upewnij się, że Twój adres email jest taki sam w dwóch pierwszych polach i hasło w dwóch ostatnich polach też jest identyczne. Jeżeli trzecie pole jest podświetlone na czerwono, to oznacza, że ktoś inny już używa wybranej przez Ciebie nazwy użytkownika i musisz spróbować użyć innej.
-   Zajrzyj do swojego emaila.
-   Jeżeli wszystko przebiegło pomyślnie, to powinieneś zobaczyć w swojej skrzynce email od OpenStreetMap. Otwórz tą wiadomość. Powinna ona wyglądać podobnie, jak na obrazku poniżej. Kliknij link, który jest pokazany niżej:

    ![Confirming your OpenStreetMap account][]

-   Otworzy się nowe okno lub karta. Jeżeli wszystko poszło dobrze powinieneś mieć konto OSM!
-   W prawym górnym rogu strony OpenStreetMap kliknij "Zaloguj się".  Wprowadź swoją nazwę użytkownika OpenStreetMap i hasło, a następnie naciśnij Enter. Powinieneś teraz być zalogowany. W prawym górnym rogu strony powinna być widoczna Twoja nazwa użytkownika.

Dodawanie Twoich pierwszych punktów
------------------------

-   Teraz, kiedy jesteś już zalogowany na stronie OpenStreetMap, możesz użyć edytora iD, aby dodać swój pierwszy punkt do mapy.
-   Przesuń mapę do miejsca, które znasz bardzo dobrze, takiego jak Twoje miasto lub okolica. Dobrym pomysłem jest upewnienie się, że Twój dom (lub dom sąsiada) i miejsce pracy są narysowane i mają prawidłowy adres. 
-   Przybliż mapę do miejsca, gdzie chcesz dodać punkt (może restauracja lub sklep spożywczy obok Ciebie nie jest jeszcze zmapowany).
-   Tuż nad mapą, po lewej, jest zakładka o nazwie “Edycja" z małym trójkątem na końcu. Kliknij na tym trójkącie. Powinieneś zobaczyć rozwinięte menu.
-   Kliknij “Edytuj w iD (w tej przeglądarce)”.

    ![Click edit][]

-   Powinien otworzyć się edytor przeglądarkowy o nazwie iD. Będzie wyglądać mniej więcej tak.

    ![iD editor][]

-   Możesz dodać punkt do mapy klikając na przycisku z nazwą "Punkt" na górze okna. Następnie kliknij na mapie, w miejscu, gdzie chcesz dodać nowy punkt.

    ![Point button][]    

-   Wybierz z menu po lewej stronie, jakiego rodzaju miejsce dodajesz do mapy. Następnie możesz wypełnić odpowiedni formularz z nazwą miejsca i innymi informacjami.
-   Aby zapisać swoje zmiany kliknij przycisk "Zapisz" na górze. Jednak, skoro jest to Twoja pierwsza edycja, to możesz chcieć pobawić się trochę edytorem. Nie zapisuj swoich zmian dopóki nie jesteś pewien, że są poprawne.

    ![Save button][]    

-   Kiedy klikniesz przycisk Zapisz, zostaniesz poproszony o podanie opisu swoich zmian. Następnie kliknij "Zapisz" jeszcze raz i Twoje zmiany będą zapisane do bazy danych OSM!


Używanie edytora iD jest fantastycznym sposobem na łatwą edycję OpenStreetMap. Więcej informacji o jego używaniu znajdziesz w [przewodniku do edytora iD](/pl/beginner/id-editor/). Możesz też spróbować [samouczka](http://www.openstreetmap.org/edit?editor=id#walkthrough=true), który jest świetnym, interaktywnym sposobem na poznanie edytora.

Jednak w [rozdziale o JOSM](/pl/josm/) będziemy zajmować się aplikacją, która oferuje znacznie więcej funkcji. Możesz swobodnie kontynuować zabawę z iD. Kiedy będziesz miał więcej doświadczenia w tworzeniu OSM, możesz wybrać, którego edytora - iD, czy JOSM - wolisz używać.

Podsumowanie
-------

Gratulacje! Jeżeli wszystko poszło dobrze, masz już nazwę użytkownika i hasło do OpenStreetMap, wiesz, jak poruszać się po stronie OSM i zdobyłeś podstawową wiedzę, jak dodawać punkty do mapy.



[website]: /images/beginner/start-osm_website.png
[OpenStreetMap website with some main functions listed]: /images/beginner/osm-website-main-functions.png
[Mouse navigation]: /images/beginner/mouse-navigation.png
[Search]: /images/beginner/search.png
[Layers button]: /images/beginner/layers.png
[Transport map]: /images/beginner/transport-map.png
[Registering an OpenStreetMap account]: /images/beginner/registering-account.png
[Confirming your OpenStreetMap account]: /images/beginner/confirming-account.png
[Click edit]: /images/beginner/click-edit.png
[iD editor]: /images/beginner/id-editor.png
[Point button]: /images/beginner/point-button.png
[Save button]: /images/beginner/save-button.png