---
layout: doc
title: JOSM ဆော့လ်ဖ်ဝဲလ်မှ Building Tools နှင့် Utilsplugin2 plugins တို့ကိုလေ့လာခြင်း
permalink: /my/josm/josm-more-plugins/
lang: my
category: josm
---

JOSM ဆော့လ်ဖ်ဝဲလ်မှ Building Tools နှင့် Utilsplugin2 plugins တို့ကိုလေ့လာခြင်း
============

> Reviewed 2016-09-12  

ယခုသင်ခန်းစာတွင် JOSM ဆော့လ်ဖ်ဝဲလ်၏လုပ်ဆောင်မှုစွမ်းရည်ကိုဖြည့်စွက်တိုးမြှင့်ပေးသော plugins နှစ်မျိုး၏လုပ်ဆောင်မှုများကို အသေးစိတ်လေ့လာကြမည်ဖြစ်သည်။ ယင်းတို့မှာ**buildings_tools** နှင့် **utilsplugin2** တို့ဖြစ်ကြသည်။  

Buildings Tools plugin အကြောင်း
--------------------------

Buildings Tools plugin ကို JOSM ဆော့လ်ဖ်ဝဲလ်အတွင်း မထည့်သွင်းရသေးပါက လုပ်ဆောင်ရမည့်ညွှန်ကြားချက်များကို [JOSM ဆော့လ်ဖ်ဝဲလ်သို့ ထပ်ပေါင်းဖြည့်စွက်နိုင်သည်များ (JOSM Plugins)](/my/josm/josm-plugins) ဆိုသည့်သင်ခန်းစာတွင် လေ့လာကြည့်နိုင်သည်။  

![Buildings tools plugin][]

Buildings Tools plugin သည် ဒီဂျစ်တယ်နည်းပညာဖြင့် အဆောက်အဦများရေးဆွဲရာတွင် များစွာအသုံးဝင်သည်။ ထောင့်မှန်စတုဂံပုံရှိသောအဆောက်အဦတစ်ခု၏အနားတစ်ဖက်ကို ပုံဖော်ရေးဆွဲရုံမျှဖြင့် ပုံသဏ္ဍာန်ကိုအလွယ်တကူချဲ့ကားယူနိုင်စေရန် ဖန်တီးပေးထားသည်။ အဆောက်အဦများစွာကိုရေးဆွဲရမည်ဆိုပါက ယင်း plugin ကိုအသုံးပြုခြင်းသည် အချိန်ကုန်သက်သာစေသော နည်းလမ်းတစ်ခုဖြစ်၏။  

ယင်း plugin ကို JOSM ဆော့လ်ဖ်ဝဲလ်အတွင်းထည့်သွင်းပြီးပါက ဆော့လ်ဖ်ဝဲလ်မျက်နှာပြင်၏ ဘယ်ဘက်နားတွင်ဖော်ပြပါပုံအတိုင်းမြင်တွေ့ရမည်ဖြစ်သည်။ ![Buildings tools button][]{: height="29px"}

JOSM ဆော့လ်ဖ်ဝဲလ်ကိုဖွင့်ပြီး သင်ပုံဖော်ရေးဆွဲလိုသော အဆောက်အဦရှိရာနေရာကိုရယူပါ။  

* building tool plugin ကိုရွေးချယ်ပြီး မြေပုံပေါ်တွင်မျဉ်းတစ်ကြောင်းရေးဆွဲရန်အတွက် ကလစ်နှစ်ကြိမ်နှိပ်ပါ။  

![Draw edge][]

* ထို့နောက်ထောင့်မှန်စတုဂံပုံပေါ်လာသည်အထိ mouse ကိုဆွဲပြီးကလစ်တစ်ကြိမ်ထပ်နှိပ်ပါ။  

![Extend building][]

* ထိုနည်းအတိုင်းရေးဆွဲခြင်းသည် ထောင့်မှန် စတုဂံပုံတစ်ခုအလွယ်တကူပေါ်ထွက်လာရုံမျှမကဘဲ ပုံသဏ္ဍာန်အညွှန်းတွင်ပါ **အဆောက်အဦဖြစ်ကြောင်း (building=yes)** ကို အလိုအလျောက်ဖော်ပြပေးမည်ဖြစ်သည်။  

### ဖွဲ့စည်းပုံရှုပ်ထွေးသော အဆောက်အဦများ

တစ်ခုပေါ်တစ်ခုထပ်နေသော အဆောက်အဦများကိုလည်း တစ်ကြိမ်တည်းရေးဆွဲကာ အချင်းချင်းပေါင်းစပ်ပေးခြင်းဖြင့် ဖွဲ့စည်းပုံရှုပ်ထွေးသောအဆောက်အဦများကို ဖန်တီးရေးဆွဲနိုင်သည်။  

* ထပ်နေသောအဆောက်အဦနှစ်ခုကိုရေးဆွဲပါ။ ပုံတွင်ပြထားသည့်အတိုင်း အင်္ဂလိပ်အက္ခရာ “L” ပုံသဏ္ဍာန်ဖြစ်ပေါ်လာမည်။  
* အဆောက်အဦနှစ်ခုလုံးကို ရွေးချယ်လိုက်ပါ။ (ကွန်ပျူတာကီးဘုတ်မှ SHIFT ခလုတ်ကိုဖိလျက်)  
* Tools menu ရှိ Join overlapping Areas ကိုရွေးချယ်၍သော်လည်းကောင်း သို့မဟုတ် ကွန်ပျူတာကီးဘုတ်မှ SHIFT နှင့် J ခလုတ်တို့ကိုတွဲနှိပ်၍သော်လည်းကောင်း အဆောက်အဦများကိုပေါင်းစပ်ပေးနိုင်သည်။  

![Merge buildings][]

### အပြင်အဆင်များကိုချိန်ညှိခြင်း (Edit Settings)

Plugin တွင် မူရင်းပါအပြင်အဆင်များကိုလည်း မိမိနှစ်သက်သလိုပြောင်းလဲသတ်မှတ်နိုင်သည်။  

* Data menu ရှိ Set building size ကိုသွားပါ။ ![Set buildings size][]{: height="39px"}  

* အရွယ်အစားတူသောအဆောက်အဦများကို ဖန်တီးရေးဆွဲလိုပါက အဆောက်အဦတို့၏ အလျား၊ အနံ တို့ကိုသီးသန့်ပိုင်းခြားသတ်မှတ်ပေးထားနိုင်သည်။ ဥပမာ။ ၆ x ၁၀ မီတာ (အကွာအဝေးအတိုင်းအတာကို မီတာဖြင့်သာဖော်ပြပါမည်။)  

![Set buildings size dialog][]

* အတိုင်းအတာသတ်မှတ်ပေးထားခြင်းဖြင့် အဆောက်အဦရေးဆွဲရာတွင်ကလစ်နှစ်ကြိမ်နှိပ်ရုံမျှသာ လိုအပ်မည်ဖြစ်သည်။  

အဆောက်အဦအားလုံးပေါ်သို့ အလိုအလျောက်သက်ရောက်စေလိုသောထပ်ဆောင်းအညွှန်းများ ထည့်သွင်းလိုပါက Advanced ခလုတ်ကိုနှိပ်ပါ။ ဥပမာ ... သင်ရေးဆွဲသောအဆောက်အဦများသည် လမ်းတစ်လမ်းအတွင်း၌သာ တည်ရှိပါက လမ်းတည်နေရာအညွှန်းကိုအလိုအလျောက်သက်ရောက်စေရန် အသုံးပြုနိုင်သည်။  

![Buildings advanced][]


Utilsplugin2 အကြောင်း
-------------

* Utilsplugin2 ကို JOSM ဆော့လ်ဖ်ဝဲလ်အတွင်း မထည့်သွင်းရသေးပါက လုပ်ဆောင်ရမည့် ညွှန်ကြားချက်များကို [JOSM ဆော့လ်ဖ်ဝဲလ်သို့ ထပ်ပေါင်းဖြည့်စွက်နိုင်သည်များ[JOSM Plugins](/en/josm/josm-plugins) သင်ခန်းစာတွင် လေ့လာကြည့်နိုင်သည်။  

![Utilsplugin2 plugin][]

Utilsplugin2 ကိုထည့်သွင်းပြီးနောက် JOSM ဆော့လ်ဖ်ဝဲလ်ကိုပိတ်၍ပြန်လည်ဖွင့်လိုက်ပါ။ menu ဘားတန်းတွင် "More Tools" အမည်ဖြင့် menu အသစ်တစ်ခုတွေ့မြင်ရပါမည်။  

![More tools menu][]

အလွှာသစ်တစ်ခုကိုဖန်တီးပြီး ပုံဆွဲကိရိယာအသစ်များကို စမ်းသုံးကြည့်ပါ။ အသုံးဝင်သောကိရိယာအသစ်များကိုအောက်ပါအတိုင်း ဖော်ပြပေးထားပါသည်။  

၁။ **ဖြတ်မှတ်များတွင် node ထည့်သွင်းခြင်း** ။ ။ လမ်းကြောင်းများပေါ်ရှိဖြတ်မှတ်များတွင် nodes ဖြည့်သွင်းရာ၌ အထောက်အပံ့ပေးသည်။ လမ်းဆုံများတွင် ဖြတ်မှတ် အမှတ်အသားထည့်သွင်းပေးခြင်းက အလေ့အကျင့်ကောင်းတစ်ခုပင်ဖြစ်သည်။  

    ![Nodes interesection][]

၂။ **အညွန်းများကူးယူဖော်ပြခြင်း** ။ ။ အညွန်းကူးယူရာတွင်လွယ်ကူချောမွေ့စေသည်။ အညွှန်းဖော်ပြချက်တူညီသောအရာဝတ္ထုများကို ရေးဆွဲရန်အတွက် အရာဝတ္ထုများကို ဦးစွာရေးဆွဲပြီး အညွှန်းဖော်ပြချက်ကိုထည့်သွင်းရသည်။ အခြားအရာဝတ္ထုတစ်ခုကိုရွေးချယ်ထားပြီး Shift နှင့် R ခလုတ်များကိုတွဲနှိပ်ကာ ယခင်ရွေးထားသောအရာဝတ္ထုတစ်ခုထံမှအညွှန်းကူးယူပါ။ ယင်းလုပ်ဆောင်ချက်ကို အကြိမ်ရေအကန့်အသတ်မရှိအသုံးပြုနိုင်သည်။ အညွှန်းတပ်ပြီးသောအရာတစ်ခုဆီမှကူးယူရသည့်အတွက် အညွှန်းမတပ်ရသေးသော အရာများအကြားတွင်အသုံးမပြုနိုင်ကြောင်းသတိပြုရန်လိုအပ်သည်။  

    ![Copy tags][]

၃။ **အညွှန်းရင်းမြစ်ထည့်သွင်းခြင်း** ။ ။ အညွှန်းရင်းမြစ်ထည့်သွင်းရာတွင် အသုံးပြုသည်။ နောက်ဆုံးအကြိမ်သတ်မှတ်ဖော်ပြချက်ရင်းမြစ်ကိုမှတ်သားထားပြီး အရာဝတ္ထု၏အညွှန်းရင်းမြစ်အဖြစ်ထည့်သွင်းပေး၏။ ဖော်ပြချက်ရင်းမြစ်ကို ကလစ်တစ်ချက်နှိပ်ယုံဖြင့်ထည့်သွင်းပေးနိုင်စေသည်။  

၄။ **အကျယ်အဝန်းပြန်လည်သတ်မှတ်ခြင်း** ။ ။ ဖွဲ့စည်းပုံအားနည်းသောအရာဝတ္ထုကို ပြန်လည်ရေးဆွဲရာတွင် ၎င်းနှင့်သက်ဆိုင်သော သမိုင်းအချက်အလက်၊ ရုပ်လက္ခဏာနှင့် ID နံပါတ်များကို သိမ်းဆည်းပေးလိုပါကအသုံးဝင်သောလုပ်ဆောင်ချက်ဖြစ်၏။ ဥပမာ ... အရာဝတ္ထုတစ်ခုကို ပုံပန်းသဏ္ဍာန်ပြောင်းလဲရေးဆွဲအစားထိုးရာ၌ အခြားသောအချက်အလက်များကိုမထိခိုက်စေဘဲ ပြောင်းလဲရန်ဖြစ်သည်။ အသစ်ရေးဆွဲထားသောအရာနှင့်မူလရှိပြီးသောအရာတို့ကို ရွေးချယ်ထားပြီး “Replace Geometry” ကိုရွေးပေးပါ။  

    ![Replace geometry][]


### ပိုမိုများပြားလှသောရွေးချယ်မှုဆိုင်ရာကိရိယာများ (More Selection Tools)

**Utilsplugin2** သည်ရွေးချယ်မှုနှင့်သက်ဆိုင်သော "Selection" menu တွင်ပိုမိုများပြားလှသောကိရိယာများကိုထည့်သွင်းပေးထားသည်။ အမျိုးမျိုးသောရွေးချယ်ကိရိယာများကို စမ်းသပ်ကြည့်နိုင်သည်။  

![Selection menu][]

ကျွန်ုပ်တို့၏ကြိုက်နှစ်သက်ခြင်းခံရသော ရွေးချယ်မှုကိရိယာများထဲမှတစ်ခုဖြစ်သည့် **Unselect Nodes** ။ ။ ၎င်းသည်အမှတ်များ nodes များအားလုံးကို ရွေးချယ်မိခြင်းမှရှောင်ရှားရန်အတွက် အသုံးပြုသည်။ မျဉ်းကြောင်းများနှင့်ပုံသဏ္ဍာန်များအတွင်း၌ ပါဝင်သောအမှတ်များမပါဝင်စေဘဲ အခြားအရာများကိုရွေးချယ်ရန် အကွက်တစ်ခုရေးဆွဲရာတွင် အသုံးဝင်သော လုပ်ဆောင်ချက်တစ်ခုဖြစ်သည်။  

![Unselect nodes][]

သင်ကံကောင်းပါစေ။  


[Buildings tools plugin]: /images/josm/buildings_tools-plugin.png
[Buildings tools button]: /images/josm/buildings_tools-button.png
[Draw edge]: /images/josm/draw-edge.png
[Extend building]: /images/josm/extend-building.png
[Merge buildings]: /images/josm/merge-buildings.png
[Set buildings size]: /images/josm/set-buildings-size.png
[Set buildings size dialog]: /images/josm/set-buildings-size-dialog.png
[Buildings advanced]: /images/josm/buildings-advanced.png
[Utilsplugin2 plugin]: /images/josm/utilsplugin2-plugin.png
[More tools menu]: /images/josm/more-tools-menu.png
[Nodes interesection]: /images/josm/utilsplugin2-nodes-intersection.png
[Copy tags]: /images/josm/utilsplugin2-copy-tags.png
[Replace geometry]: /images/josm/utilsplugin2-replace-geometry.png
[Selection menu]: /images/josm/selection-menu.png
[Unselect nodes]: /images/josm/utilsplugin2-unselect-nodes.png

