---
layout: doc
title: Předvolby JOSM
permalink: /cs/josm/josm-presets/
lang: cs
category: josm
---

Předvolby JOSM
============

> Zkontrolováno 17.9.2016  

Pokud používáte JOSM dlouho, tak už trochu rozumíte tagům a předvolbám. Každý objekt je definován dvěma věcmi - geometrií (ať už je to bod, čára nebo tvar a jeho poloha) a jeho atributy, které se nastavují formou tagů.  

Když nakreslíte objekt a vyberete něco z nabídky Předvolby, tak se mu automaticky přiřadí správné tagy.  

Chcete-li používat předvolby, co se stane, když chcete přidat značky, které nejsou obsaženy v nabídce nebo chcete upravit vlastní tagy?  

V takovém případě můžete do předvoleb přidat vlastní položky nabídky. V této části se dozvíme, jak to udělat. V [následující kapitole](/cs/josm/creating-presets) se budeme zabývat tvorbou vlastních souborů předvoleb.  


Přidat předvolby
-----------

Nabídky a podnabídky, které tvoří nabídku Předvolby, jsou uloženy v souborech, které popisují způsob vytváření nabídek a formulářů, které se objeví po klepnutí na přednastavení, a jak definovat, jaké značky jsou přidány k objektu podle toho, jak je formulář vyplněn.  

Soubory předvoleb mohou být buď přidány z online archivu nebo uloženy lokálně v počítači a přidány do JOSM.  

* Chcete-li přidat novou položku do nabídky Předvolby, otevřete JOSM a přejděte na položku Upravit-> Nastavení (neboli Předvolby).  
* Vyberte třetí záložku, která vypadá jako mřížka pokrývající planetu.  

![tagging presets tab][]

* V horní části klikněte na "Předvolby značení."  

![tagging presets menu][]

* Soubor předvoleb z Internetu přidáte výběrem ze seznamu vlevo a kliknutím na modrou šipku. V tomto příkladu přidáme předvolbu s názvem "New Tags" (Nové tagy)  

![example presets][]

* Položka se přidá do seznamu vpravo.  
* Klepněte na tlačítko OK.  
* Bude potřeba restartovat JOSM.  
* Vytvořte novou vrstvu a přidejte bod nebo tvar.  
* Přejděte do nabídky Předvolby. V dolní části se zobrazí nová položka, která se zkládá z několika podnabídek, které nejsou v základní výbavě instalace JOSM.  

![additional tags preset][]

* Většina předvoleb pokrývá poměrně specifické případy použití, tak si seznam projděte a třeba narazíte na tag, který využijete.  

* Pokud máte vlastní soubor s předvolbami, můžete ho podobným způsobem přidat do nabídky. Jednoduše se vraťte do nabídky Předvolby a namísto výběru ze seznamu klikněte na tlačítko (+) vedle pravého seznamu.  

![plus button][]

* Vyhledejte soubor a pojmenujte jej jak se vám zlíbí.  
* Klepněte na tlačítko OK.  


[tagging presets tab]: /images/josm/tagging-presets-tab.png
[tagging presets menu]: /images/josm/tagging-presets-menu.png
[example presets]: /images/josm/example-presets2.png
[additional tags preset]: /images/josm/new-tags-preset.png
[plus button]: /images/josm/plus-button.png

