---
layout: doc
title: Інструменти редагування JOSM
permalink: /uk/josm/josm-tools/
lang: uk
category: josm
---

Інструменти редагування JOSM
==================

> Редакція 2017-06-09  

- TOC
{:toc}

У розділі [введення в JOSM](/uk/josm/start-josm/) ми висвітлили основні принципи креслення об'єктів в JOSM, але крім цього існує багато інших інструментів та підходів про які ми ще не розказали. 

Тут ми розглянемо деякі основні інструменти та методи, доступні для додавання об'єктів на мапу в JOSM, а в наступних розділах ми докладніше розглянемо розширені інструменти редагування.

Отримання файлу з тренувальними даними
-------------------

- Якщо ви бажаєте попрактикуватись та спробувати користуватись інструментами JOSM, завантажте файл: [tools_menu_sample.osm](/files/tools_menu_sample.osm). Запустіть JOSM та відкрийте файл. Його вміст має виглядати так:

![tools_menu_sample.osm][]

Інструменти креслення
-------------

Відкрийте маню “Інструменти”, в основному меню JOSM, там ви побачите різноманітні інструменти для креслення ліній, полігонів та редагування об’єктів на мапі.

У JOSM є кілька додаткових інструментів, щоб полегшити малювання ліній та фігур. Ці інструменти знаходяться в меню “Інструменти” в основному меню JOSM в горі.

![Tools menu][]

Для того, щоб мати можливість застосувати пункти з цього меню, вам треба спочатку виділити точку, лінію або полігон у вікні з мапою. Файл з тренувальними даними містить різноманітні елементи які підписані назвами різних інструментів. 

### Вирівнювання точок по колу  

- Спробуйте виділити один з елементів з файлу. Потім відкрийте меню “Інструменти” та оберіть пункт, назву якого має виділений вами об’єкт. Наприклад, клацніть на грубо накреслене коло, щоб виділити його.

![Align nodes in circle][]

- Далі, меню Інструменти -> Вирівняти точки по колу. Точки лінії утворять рівне коло.

Спробуйте кожен з інструментів, про які йдеться в тренувальному файлі. Нижче знаходиться опис деяких з них.

### Розрізання ліній  

Цей інструмент дозволяє розділяти лінію на дві окремі частини. Це корисно, якщо ви хочете додати різні атрибути в різні частини дороги, наприклад, позначити міст. Для того щоб скористатись цим інструментом, виділіть точку в середині лінії, там де вам потрібно її розрізати, оберіть в меню Інструменти пункт Розділити лінію і таким чином лінію буде розрізано на дві окремі лінії.


### З’єднання ліній

Ця дія є протилежною до розрізання доріг. Для того щоб з’єднати дві лінії в одну, їхні кінці повинні мати спільну точку. Щоб скористатись цим інструментом, виділить обидві лінії які ви бажаєте з’єднати. Для виділення кількох об’єктів утримуйте натиснутою клавішу SHIFT на клавіатурі та клацайте на потрібні лінії мишею. Після виділення обох ліній оберіть пункт З’єднати лінії в меню Інструменти. 

![Combine way][]


### Змінити напрямок та з’єднати  

У випадку, коли ви об’єднуєте лінії з протилежними напрямками, ви отримаєте наступне попередження:

![Reverse and combine][]

Якщо дороги є з’єднаними та мають спільний напрямок (в першу чергу стосується доріг з одностороннім рухом), натисніть “Змінити напрямок на протилежний і з’єднати” ("Reverse and Combine").


### Змінити напрямок лінії

За допомогою цього інструменту змінюється напрямок лінії. Всі лінії в OSM мають напрямок, який показується в JOSM стрілками на кінцях відрізків лінії. Іноді напрямок ліній не виграє жодної ролі, за винятком випадків коли ми позначаємо напрямок течії або дорогу з одностороннім рухом. В таких випадках вам треба змінити напрямок лінії так, щоб вона була спрямована у відповідний бік.

![Way direction][]

### Спрощення ліній

Якщо ваша лінія має забагато точок у своєму складі та ви бажаєте спростити її, з допомогою цього інструменту можна прибрати зайві точки без погіршення загального вигляду лінії.

![Simplify way][]


### Створення кола

Використовуйте цей інструмент для створення правильних кіл. Накреслить лінію, що представляє діаметр майбутнього кола і скористайтесь цим інструментом для перетворення її в коло.

![Create circle][]


### Вирівнювання точок в лінію

Цей інструмент дозволяє розташувати кілька точок вздовж прямої лінії. Якщо у вас довга лінія, краще виділяти її по відрізках для їх подальшого вирівнювання. Будьте обережні з цим інструментом, через те, що точки що знаходяться між крайніми точками будуть зсунуті з попередніх місць.

![Align nodes in line][]

### Вирівнювання кутів

Цей інструмент є дуже корисним, коли вам треба додавати прямокутні об’єкти, такі як будинки (**хоча для цього краще використовувати втулок [building tools](/uk/josm/josm-more-plugins/)**). Після того, як ви накреслите контур, цей інструмент допоможе вам перетворити всі кути на прямі.

![Orthagonalize][]


### Від’єднання лінії

Цей інструмент дозволяє вам від’єднати приєднані одна до іншої точки. Це буває потрібно, коли одна точка входить до складу двох об’єктів, але це помилково. Наприклад, поширена помилка коли кут будинку приєднано до дороги. Зазвичай дорога проходить в стороні від будинку і такий випадок буде помилкою, яку можна виправити роз'єднавши ці об’єкти друг від друга.

![Unglue way][]

*Лінія і точка насправді не показуватимуться окремо, доки ви не посунете їх один від одного.*

Клавіатурні скорочення
------------------

Як тільки ви почнете активно редагувати, ви зрозумієте, що витрачаєте багато часу гортаючи меню у пошуках потрібного пункту. Щоб уникнути марнування на це часу, JOSM має клавіатурні скорочення майже для всього.

Це означає, що замість виділення об’єкта та подальшого пошуку в меню потрібного пункту, ви можете виділити об’єкт та натиснути пару клавіш на клавіатурі.

Всі ці інструменти, про які ми говорили до цього, мають власні клавішні скорочення, які ви можете побачити поруч з ними в меню Інструменти. Наприклад, “O” – це клавішне скорочення для вирівнювання точок по колу, а “L” – для вирівнювання точок в лінію. Звісно, вам доведеться трохи попрактикуватись, доки ви запам’ятаєте потрібні скорочення, але потім ви побачити скільки часу вони дозволять вам зекономити надалі.
<!-- remove this line -->
<!-- remove this line -->

Ось кілька клавішних скорочень (виділено **жирним**), що є найбільш важливими.

1.  Переключитись в режим виділення об’єктів – **S**
2.  Активація режиму креслення – **A**
3.  Режим масштабування – **Z**
4.  Вилучення виділених об’єктів – **Delete**
5.  Наблизитись – **+**
6.  Віддалитись – **-**


Збільшення/зменшення та обертання об’єктів
----------------

Поширене питання – як повернути лінію чи полігон після її додавання.

Для обертання об’єктів, спочатку виділіть їх. Натисніть та тримайте **SHIFT+CTRL**. За допомогою миші обертайте.

![Rotate demo][]

Для збільшення або зменшення об’єктів, повторіть ті ж самі дії, але натискайте натомість **ALT+CTRL**.

Ці поради показуються в інформаційному рядку в нижній частині JOSM.

![Rotate instructions][]




[tools_menu_sample.osm]: /images/josm/tools-menu-sample-file.png
[Tools menu]: /images/josm/tools-menu.png
[Align nodes in circle]: /images/josm/align-nodes-in-circle.png
[Combine way]: /images/josm/combine-way.png
[Reverse and combine]: /images/josm/reverse-and-combine.png
[Way direction]: /images/josm/way-direction.png
[Simplify way]: /images/josm/simplify-way.png
[Create circle]: /images/josm/create-circle.png
[Align nodes in line]: /images/josm/align-nodes-in-line.png
[Orthagonalize]: /images/josm/orthagonalize.png
[Unglue way]: /images/josm/unglue-way.png
[Keyboard S]: /images/josm/keyboard-s.png
[Keyboard A]: /images/josm/keyboard-a.png
[Keyboard Z]: /images/josm/keyboard-z.png
[Keyboard Del]: /images/josm/keyboard-del.png
[Keyboard plus]: /images/josm/keyboard-plus.png
[Keyboard minus]: /images/josm/keyboard-minus.png
[Rotate demo]: /images/josm/rotate-demo.png
[Rotate instructions]: /images/josm/rotate-instructions.png