---
layout: doc
title: Позначення доріг, будинків та територій 
permalink: /uk/coordination/remote-tracing/
lang: uk
category: coordination
---

Позначення доріг, будинків, річок та цільового призначення територій
===========================================

> Редакція 2016-02-08  

Продовження розділу про [Дистанційний мапінг з  LearnOSM](/uk/coordination/remote/), з яким вам треба ознайомитись, якщо у вас немає досвіду мапінгу для HOT.  


Зміст
=====

[Дороги – від автомагістралей до путівців та стежок](#дороги)  
[Дорожня мережа](#дорожня-мережа)  
[Межі житлової забудови](#межі-житлової-забудови)  
[Будівлі, стіни, огорожі](#будівлі,-стіни,-огорожі)  


## Дороги

Для позначення будь-яких доріг в OpenStreetMap використовується теґ з ключем 'highway'. Дуже важливо правильно додавати дороги в базу даних (дані OpenStreetMap) через те що вони використовуються у різний спосіб:  

-  Навігаційні пристрої, такі як Garmin, та програмне забезпечення на смартфонах – Osmand, можуть прокладати маршрути на великі відстані за наявності завантаженої в них коректної інформації. Оскільки вони покладаються на інформацію з супутників GPS для обчислення координат та визначають ваше положення з прив’язкою до завантаженої в них базової мапи, важливо, щоб дорога знаходилась десь в межах 15 метрів від визначеного ними місця, інакше вони працюватимуть некоректно!  
-  Планування маршруту для великих вантажівок з допомогою буде простішим, якщо ми можемо розрізняти всі види доріг, від автомагістралей до путівців та стежок, на всіх ділянках маршруту.  
-  Наявність даних про покриття дороги, чи нам доведеться їхати по асфальту або ж по піску чи багнюці, також допомагає під час планування маршруту експедиції.
При спробі визначити територію поширення хвороби опис постраждалих "біля перехрестя" є важливим, якщо ви можете побачити перехрестя на мапі.

### <a name="highways-howto"></a> Дороги – як мапити

![iD 3][]

1.  Під час креслення доріг, переконайтесь що ви наблизились на достатню для цього відстань. Для початку встановіть масштаб приблизно на 20 метрів та почніть креслити дорогу додаючи потрібну кількість точок у місцях її вигину, так щоб ваша лінія на мапі повторювала вигини дороги на знімку. На малюнку вище ви бачите, що ми накреслили дорогу, яка перейшла до нас з іншого завдання, вниз, через дерева, і вниз, до іншої будівлі, де вона, здається, зупиняється. Там, де дерева знаходяться недалеко від дороги, а знімки отримуються камерами які дивляться згори вниз, схоже, що дорога звужується, коли вона проходить під деревами – однак, це лише здається, що дерева перекривають дорогу, дорога має однакову ширину і під ними.  
2.  Ми також додали інші відрізки доріг, треба переконатись, що вони з’єднуються з іншими дорогами – в iD доказом цього є трохи більша і темніша точка на місці з’єднання. Дуже важливо щоб ‘дороги мали спільну точку’, це допоможе навігаційному програмному забезпеченню правильно прокладати маршрути та надавати вірні вказівки під час руху.  
3.  Ми позначили дорогу як 'highway=residential', а також додали інформацію про те що у неї немає покриття 'surface=unpaved'.  
4.  Повний опис правил позначення доріг в Африці дивіться на сторінці вікі [Highway Tag Africa](http://wiki.openstreetmap.org/wiki/Highway_Tag_Africa).  

> Існує високий ризик виникнення конфліктів в даних, що заважатимуть вам зберегти вашу роботу, особливо коли ви працюєте з дорогами, що виходять за межі вашого завдання, і можливо, з якими також працюють інші мапери. Рекомендується надсилати ваші зміни на сервер до того як ви почнете працювати з дорогами, і потім зберігати ваші роботу після зміни кожних 6 точок.


### Дорожня мережа

![JOSM 4][]

На малюнку JOSM з активованим [стилем](https://josm.openstreetmap.de/wiki/Styles) HOT-OSM-Validate, який було створено щоб допомогти контролерам, він також згодиться і під час мапінгу. Все що має червоний колір містить ті чи інші помилки, пояснення щодо інших кольорів є в легенді на зображені.  

1.  Ці відрізки доріг забарвлені червоним через застосування великих літер в тезі. Теґ мав бути  highway=unclassified, щоб призвело до блідо коричневого забарвлення дороги.  
2.  Ця частина входить до складу дорожньої мережі, що веде до міста на південному заході. Ця мережа з’єднується з рештою доріг Африки.  
3.  Ці відрізки – ‘ізоляти’. Вони нез’єднані з іншими дорогами. В такому вигляді вони не дуже корисні та вимагають подальшого дослідження, для того щоб переконатись чи можна їх приєднати до решти доріг або їх треба вилучити.  


**Дорога чи струмок?**

![iD 5][]

Для iD у нас немає такого стиля, який би показував нам помилки, але на цьому знімку ви можете побачити можна побачити територію зайняту рослинністю та ґрунт. Ґрунт схожий на мул, або навіть на болотисту місцевість під час сухого періоду, коли зійшла вода. Пунктирні чорно-білі лінії являють собою стежки в iD. Ми трохи прибрали частину з них, щоб показати місцевість.  

1.  `highway=path` чи це річище струмка. Скоріш за все й стежка і річище! Шляхи будь-яких розмірів дуже часто проходять долинами річок, а й іноді під час сухого сезону, вони проходять по пересохлих річищах річок чи струмків. В цьому випадку це схоже на заплаву, яка на момент створення знімку була сухою та використовувалась як шлях. Цей випадок найкраще позначати як:  
`highway=path`  
`seasonal=yes`  
`surface=unpaved`  
2.  Добре видно що стежка йде у напрямку дерев та чагарників, але ми не можемо побачити її точне розташування під деревами. За таких обставин ми можемо бути точно впевненні, що тут проходить стежка або дорога, але вона закрита деревами. Ми додали стежку там де її добре видно і з’єднали прямою лінією, що проходить через масив дерев, в тому місці де вона входить та виходить з обох боків. Робіть це дуже обережно, але тут очевидно, що стежка є і вона проходить доволі близько до лінії, якою ми її позначили. Це, звісно, крайній випадок, зазвичай ми оцінюємо наявність дороги лише на кілька метрів вперед, там де вона закрита одним чи двома деревами.  
3.  Перед цим ми вилучили деякі зі стежок щоб краще бачити поверхню, тепер ми можемо повернути їх назад скориставшись кнопкою ‘Скасувати’ (‘undo’) в iD.  

***


## Межі житлової забудови

Межі житлової забудови використовуються в OpenStreetMap для різних потреб.  

-  Найпростіше застосування – мати можливість бачити території житлової забудови переглядаючи стандартний шар на [OpenStreetMap.org](http://www.openstreetmap.org), коли вони показуються світло-сірим кольором на мапі.  
-  Якщо немає часу детально скласти мапу з самого початку, проєкт у Менеджері завдань часто вимагатиме щось подібне до цього:  

>    Додайте на мапу важливі елементи інфраструктури: школи, храми та ринки.  
>    Позначте контури поселень та кладовищ.  
>    Дороги будуть додані пізніше, в наступних Завданях.   
-  `landuse=residential` може використовуватись для статистичних досліджень, тож їх точне нанесення важливе  

-  Якщо ви можете визначити скільки осіб зазвичай мешкають в кожному помешканні, та  
 скільки помешкань збудовано на певній ділянці, та  
 як тільки ви закінчите працювати з територією покритою межами житлової забудови `landuse=residential`  
 ви можете сказати скільки приблизно осіб проживає на цьому клаптику суші.  
 Тепер оцінку кількості працівників гуманітарної місії та потребу в медикаментах можна зробити точніше.
-  Назви населених пунктів та межі житлової забудови, як правило, беруть з інших джерел, але їх розташування не завжди є точним. Після того, як ви нанесете межі житлової забудови, особі яка робить імпорт буде простіше визначитись де та чи інша місцевість знаходиться.


### <a name="residential-howto"></a> landuse=residential  – як мапити


**В ідеальному світі**  

*Етап 1* – Приймається рішення про мапінг району, і мапер швидко додає доволі приблизні межі районів житлової забудови landuse=residential,  
*Етап 2* – Створюється проєкт в Менеджері завдань та інші мапери уточнюють ці межі так щоб вони були ближче до будинків й т.і.  

![JOSM residential][]

![iD residential][]
 
На скріншотах, наведених вище, в iD та JOSM, зображено правильно нанесені межі житлової забудови `landuse=residential`.  

1.  Межа має бути замкненою лінією, так щоб кінцева точка з’єднувалась з початковою.  
2.  Відрізки та точки межі не повинні приєднуватись до доріг, струмків чи рік, будинків, або інших об’єктів, тобто, вони не повинні мати спільних точок. Але вони можуть перетинатись.  
3.  Межі мають проходити по межі помешкань; сади та городи, що знаходяться на присадибних ділянках мають входити до житлової території.  


На скріншоті нижче, наше завдання містить частину межі landuse=residential. Учасник, який мапив завдання праворуч, накреслив ту частину, що була на його квадраті та “передав” її нам, накресливши її трохи на нашому квадраті, так що ми можемо продовжити її креслення розширивши її на наш квадрат.  


![JOSM residential 1][]

Ми продовжимо її креслення, розширивши її на наш квадрат та відмітимо її прямою лінією на квадраті нижче, щоб інший учасник також мав змогу продовжити її у своєму завданні.  

Це доволі складно, коли ви бачите лише невелику частину міста чи села, і ви можете докласти зусіль, щоб зробити її як найкраще, позначивши межу `landuse=residential`, але, скоріш за все контролеру, що перевіряє кілька виконаних завдань, доведеться зробити певні коригування, після того, як вони будуть завершені.  

> Існує високий ризик виникнення конфліктів в даних,  коли ви працюєте з landuse=residentia, що виходять за межі вашого завдання, і можливо, з якими також працюють інші мапери. Рекомендується надсилати ваші зміни на сервер до того як ви почнете працювати з межами, і потім зберігати ваші роботу після зміни кожних 6 точок.

***


## Будівлі, стіни, огорожі  

Будівлі додаються в дані з кількох причин:  

*  Щільність будівель на даній території дуже добре вказує на кількість людей, які проживають там.  
*  Розмір, форма та розташування будівлі можуть допомогти визначити її як потенційне місце для евакуації чи лікарні.  
*  Розмір, форма та відносне розташування будівель можна використовувати для визначення конкретних місць, де можуть знаходитись колодязі, пункти допомоги, школи тощо.  
*  Існує потенціал для оцінки ступеня шкоди, завданої будівлі, яка може бути використана для оцінки потенційних жертв та рівня підтримки, яка може знадобитися - це наразі (січень 2015 року) обговорюється для подальшого використання.  


### <a name="buildings-howto"></a> Будівлі – як мапити

Переважна більшість будівель, що потребують мапінгу з боку HOT, є прямокутної форми з прямими кутами, або мають круглу форму. Якщо будівля здається сумішшю цих двох, швидше за все, ви дивитесь на будівлю, контур якої затьмарений тінню, листям чи чимось подібним.  

Для деяких завдань, де потрібно лише окреслити область, завдання може бути вказано, що будівлі можуть бути позначені точками замість полігонів, але таки випадки дуже рідкісні.  


#### building=yes

Якщо не зазначено інше в інструкціях проєкту, будинки треба позначати теґом **building=yes**  

*  Часто між супутниковими знімками та мапінгом можуть бути затримки в часі. Є ймовірність, що будівля, на яку ви дивитесь, та у якої, здається, не має даху, зараз вже закінчена і в ній живуть люди. Можливо також, що ви дивитесь на будівлю з декількома поверхами, в яких нижні поверхи вже заселені, а верхній поверх, без даху, в даний час не придатний для проживання.  

> **Мапінг будинків в iD** – після того, як ви накреслили конутр будівлі за допомогою інструмента креслення полігонів, не забувайте додавати теґ `building=yes`. Типово, полігонам додається теґ area=yes. Якщо ви креслите прямокутну будівлю, не забувайте спрямляти її кути після того як накреслите контур (клавшішна комбінація 'q').  

*  Мапіг будівель в JOSM відбувається швидше – читайте про [використання в JOSM втулку building](/uk/josm/josm-more-plugins/#втулок-buildings-tools).  

![Buildings iD][]

Га цьому скріншоті показано частину завдання. Зверніть увагу на масштаб (15 метрів), рекомендується обирати подібні значення для редагування даних. Під час додавання будинків їх треба наносити по контуру фундаменту:  

1.  **Круглі будинки.** В цьому випадку вони досить низькі і їхню тінь майже не видно. Якщо дивитися на них з землі – вони матимуть форму купола. Тут ми поки що позначили лише один з них та додали йому теґ **building=yes**. Для швидкого додавання решти таких будинків в JOSM або iD ми виділимо цей один будинок, копіюємо його натиснувши *Ctrl+c*, змістимо курсор в центр іншого круглого будинку та натиснемо *Ctrl+v*. Після додавання всіх круглих будинків однакового розміру в цьому завданні, треба скопіювати один з них на будинок іншого розміру та підлаштувати його розмір, в JOSM – використовуйте *Alt+Ctrl*  та мишу для цього; потім скопіюйте його та вставте там де будинки мають такий самий розмір.  
2.  **Прямокутні будинки.** Безпосередньо ці будинки відкидають доволі помітну тінь. Тін допомагає нам визначити форму будинків, які частково приховані іншими предметами. Ви можете побачити що більшість з ним не такій вже “прості”, деякі з них мають веранду або форму літери 'L'. Вам треба повторити їх форму саме так, якими вони є насправді. Це допоможе потім ідентифікувати їх на місцевості, коли додаткові дані про мешканців та таке інше будуть додані для перевірки їх на місті.  
3.  **Бар’єри – стіни, паркани та огорожі.** Після ознайомлення з фоновим зображенням, його наближенням та віддаленням, доки ми не переконаємось у формі та вигляді об’єктів (використовуйте тіні для цього), ми можемо сказати що це стіна, тож позначимо її теґом  **barrier=wall**. Серед варіантів можуть бути `barrier=fence` та `barrier=hedge`.  
4.  Ми приєднали стіну (`barrier=wall`) до кута будівлі (`building=yes`) там де вони з’єднуються.  


### Супутникові знімки викривляють форму будинків.


![Buildings_2][]

1.  На супутниковому знімку знизу ми бачимо будинок, але через те що він був зроблений не вертикально, а під певним кутом, будинок виглядає викривленим і ми можемо бачити одну з його стін на знімку. Завдяки цьому куту, під яким було зроблено знімок, контур даху не виглядає прямокутним. Сонце знаходиться прямо над будинком, то ж тінь від нього, ми позначили її стрілками на малюнку 1, підтверджує наше припущення, що цей будинок прямокутний.  

2.  Для того щоб правильно накреслити цей будинок, створіть прямокутник витягнувши його від лінії, позначеною стрілками 2, до точки 3 на протилежному кінці.  


***


Докладніше - перегляньте посилання нижче для отримання додаткових вказівок.


# Додаткова інформація

-  [West African HOT Mapping Tips by user Bgirardot](http://wiki.openstreetmap.org/wiki/User:Bgirardot/Typical_Road_and_Residential_Task)  
-  [OSM Вікі, інформація стосовно валідації виконаних завдань](http://wiki.openstreetmap.org/wiki/OSM_Tasking_Manager/Validating_data)  
-  [Застосування теґу Highway в Африці](http://wiki.openstreetmap.org/wiki/Highway_Tag_Africa)  
-  [Короткий посібник (французькою) про дистанційний мапінг](http://blog.cartong.org/2014/07/24/tuto-digitaliser-sous-openstreetmap-avec-le-tasking-manager-et-josm-premiers-pas/)

[iD 3]: /images/coordination/iD_3.png
[JOSM 4]: /images/coordination/JOSM_4.png
[iD 5]: /images/coordination/iD_5.png
[iD residential]: /images/coordination/iD_residential.png
[JOSM residential]: /images/coordination/JOSM_residential.png
[JOSM residential 1]: /images/coordination/JOSM_residential_1.png
[Buildings iD]: /images/coordination/Buildings_iD.png
[Buildings_2]: /images/coordination/Buildings_2.png