---
layout: doc
title: Дистанційний, “диванний” мапінг
permalink: /uk/coordination/remote/
lang: uk
category: coordination
---

Дистанційний мапінг та його місце в проєктах HOT
==================

> Редакція 2015-09-18

Дистанційний мапінг, який ще іноді називають “диванним”,  це скоріш за все тип мапінгу, який ви будете робити відвідуючи різноманітні мапатони (mapathon – map marathon). Вам буде простіше зрозуміти що саме треба робити, якщо ви будете знати більше деталей про весь процес.  Багато людей по всьому світу долучені до діяльності HOT, і коли ви берете участь в дистанційному мапінгу ви також стаєте часткою цієї команди. Як і в будь-якій інший команді, тут багато різних ролей серед яких (і це не вичерпний перелік!):
  
-  Пошук та підготовка супутникових знімків до використання,  
-  Перевірка, що немає якихось правових обмежень, таких як вимоги ліцензій або авторські права,  
-  Координація з організаціями, що надають допомогу на містах,  
-  Перевірка, що дані доступні у форматі потрібному рятувальникам, наприклад у вигляді мап для Garmin, або мап для Osmand, а також інших форматах, що використовуються певним програмним забезпеченням,  
-  Підготовка інструкцій та навчальних матеріалів,  
-  Поширення завдань у форматах, які інші можуть використовувати для створення мап,  
-  Налаштування зв’язків з місцевим населенням та доведення інформації про HOT, залучення до спільної діяльності,  
-  Навчання місцевих методикам проведення досліджень місцевості та оновлення даних, для подальшого їх використання,  
-  Перевірка, чи місцеві готові взяти на себе подальше супроводження даних, що були створені – перейняти всю подальшу відповідальність на себе.  
-  і, дистанційний мапінг.  

**Дистанційний мапінг** – є найбільш трудомістким завданням. Було багато спроб створити системи, які б змогли замінити людей, але поки що вони не можуть зрівнятись з кресленням мап вручну. Якщо коротко, то дистанційний мапінг – це використання програмного забезпечення для векторизації об’єктів на супутникових знімках та завантаження результату таким чином, щоб вони стали частиною даних мапи. Це вміння, яке вимагає терпіння. Немає ідеальних "маперів", і хоча ви (та всі інші) робите все можливе, щоб уникати помилок, але помилки неминучі. Команда HOT працює разом, щоб звести помилки до мінімуму та виправляти їх, коли вони будуть знайдені – ви будете робити помилки, так само як і кожен з нас – будь ласка, не здавайтеся, просто вчитися на них та вдосконалюйтесь.

Дистанційний, диванний та мапінг під час мапатонів
================================================

1.  Адміністратор обирає область в OpenStreetMap, яка потребує оновлення. Він перевіряє наявність супутникових знімків, що за своїми характеристиками підходять та доступні для дистанційного мапінгу, після чого створює проєкт для обраної території. Рівень деталізації, наскільки проєкт є терміновим та інші деталі зазначаються в інструкціях для маперів. Після перевірки на відповідність вимогам, адміністратор публікує проєкт в  Менеджері завдань [tasks.hotosm.org](http://tasks.hotosm.org), за потреби в проєкт надалі можуть вноситись зміни.

2.  Учасники проєкту, дистанційно, обирають завдання – прямокутну область на мапі, працюють з ним, а після закінчення відмічають його як завершене.

3.  Наступний учасник перевіряє завершені завдання, і, якщо рівень виконання завдання задовольняє вимогам, позначає його як ‘перевірене’ ('validated').

4.  Прогрес виконання проєкту можна відстежувати на вкладці Статистика. Проєкт може бути заархівований або переведений в стан чернеток адміністратором, за потреби.


Перед тим як почати
================

Знайдіть кілька хвилин, щоб переглянути кожен з них розділів – просто швидко прочитайте, щоб ви приблизно знали, про що йдеться, і куди звертатися, у разі потреби:
 
-  [Про OpenStreetMap.org на LearnOSM](/uk/beginner/start-osm/). В цьому розділі розповідається про OpenStreetMap, знайомство з ним має стати вам в пригоді – він не дуже великий, тож знайомство з ним не вимагатиме від вас багато часу. Під час читання скористайтесь порадами та рекомендаціями щоб створити обліковий запис в OpenStreetMap та підтвердити його створення відкривши листа та клацнувши по посиланню. Переконайтесь що ви запам’ятали ваші облікові дані: логін та пароль.
-  [Розділ про Менеджер завдань на LearnOSM](/uk/coordination/tasking-manager/). Вам знадобляться відомості про те, як увійти до Менеджера завдань, знайти потрібний проєкт, обрати завдання в ньому і що з ним робити. Вам треба ознайомитись з цим розділом повністю!  

Можливо, ви забажаєте переглянути короткі відео, створені [MapGive](http://mapgive.state.gov/learn-to-map/). Хоча й Менеджер завдань був оновлений з моменту їх створення, але основні принципи залишились не змінними.


Програми редактори
----------------

Хоча й існує велика кількість програм-редакторів, але ми пропонуємо два найпопулярніших інструменти. Ознайомтесь з відповідними розділами на LearnOSM, щоб обрати який редактор пасує вам більше; звісно, ви можете потім спробувати інший:

-  Редактор iD – [розділ на LearnOSM про редактор iD](/uk/beginner/id-editor/). Цей редактор ідеально підходить для новачків в редагуванні даних OpenStreetMap. Вивчення функцій редактора відбувається дуже швидко та невимушено. В кінці є пояснення [чим відрізняться iD та JOSM](/uk/beginner/id-editor/#id-чи-josm).  
-  JOSM, редактор OpenStreetMap написаний на Java – [LearnOSM – встановлення та початок роботи з JOSM](/uk/josm/start-josm/)

# Дистанційний мапінг – початок

Не кидайте нас зараз – хоча ми завантажили вас великою кількістю інформації, все повинно почати ставати на свої місця, коли ви насправді почнете мапити. Ви вже багато чого досягли:

-  У вас є обліковий запис OpenStreetMap з логіном та паролем,  
-  Ви знаєте, для чого використовується Менеджер завдань OSM, і маєте уявлення про те, як ви будете ним користуватися, та  
-  Ви вирішили, з якого редактора збираєтесь розпочати, і ви маєте уявлення про те, як ним користуватися.

Тепер ми перейдемо до більш практичних речей – виділимо квадрат завдання та розпочнемо його мапити. Якщо ви берете участь мапатоні, або ж мапите дистанційно, організатори мають надати вам всі потрібні інструкції стосовно проєкту. Якщо ви просто вирішили працювати самостійно, пошукайте в Менеджері завдань на [tasks.hotosm.org](http://tasks.hotosm.org) проєкт, що не вимагає великого досвіду та участь в якому також можуть взяти новачки, та відкрийте його. Ви, напевно, вже швидко ознайомились з інформацією про проєкт на вкладці Інструкції, але вам потрібно досконало зрозуміти, що вимагається зробити – подумайте, чи потрібно вам подивитись Інструкцію ще раз?

Тепер коли у вас відкрито проєкт, вам потрібно обрати квадрат на мапі, а у випадаючому меню – редактор, який ви будете використовувати для мапінгу та звантажити дані в редактор. 

## Початковий вигляд – JOSM

![JOSM 1][]

1.  Межі завантаженої ділянки позначено діагональним штрихуванням. Через незначне перекриття сусідніх квадратів, об’єкти що знаходяться на межі будуть показуватись і в сусідніх квадратах також. Для уникнення виникнення ‘конфліктів’ вам треба мапити тільки ті об’єкти які повністю знаходяться у вашому квадраті.  
> Якщо ви не бачите діагональне штрихування, можливо ви встановили втулок для ‘*безперервного завантаження даних OSM*’. Щоб виправити це, зніміть прапорець з пункту “Безперервно завантажувати дані з OSM” в меню Файл, вилучить шар із завантаженими даними та повторіть їх завантаження з Менеджера завдань.  
2.  Тут показується масштаб. Значення 40.8 метрів є доволі не великим, зазвичай число у кілька кілометрів.  
3.  Деякі об’єкти вже є в базі даних OpenStreetMap і ви їх завантажили. Ми подивимось на них уважніше трохи згодом.
4.  Жодного фонового зображення ще не було завантажено для цього місця і нам доведеться зробити це вручну – в інструкціях саме до цього проєкту вказано, що треба користуватись  Bing, який дуже просто завантажити відкривши меню ‘Фон’ ('Imagery') та обравши пункт ‘Bing аерофотознімки’. Ви можете помітити що змінення масштабу за допомогою коліщатка миші (наближення та віддалення) може пришвидшити завантаження знімків. 

### Змінений початковий вигляд – JOSM

![JOSM 3][]

1.  Межа ділянки позначена діагональним штрихуванням. Знімки Bing завантажено, але на цьому масштабі важко розгледіти деталі.  
2.  Масштабна лінійка показує 2.61км, що є дуже великим числом. 


## Початковий вигляд – iD

![iD 1][]

1.  Межі завантаженої ділянки показуються фіолетовим кольором. Через незначне перекриття сусідніх квадратів, об’єкти що знаходяться на межі будуть показуватись і в сусідніх квадратах також. Для уникнення виникнення ‘конфліктів’ вам треба мапити тільки ті об’єкти які повністю знаходяться у вашому квадраті.  
2.  Тут показується масштаб. Це дуже невеликий квадрат, лінія на 100 метрів проходить досить довгий шлях відносно довжини сторони квадрата – зазвичай число у кілька кілометрів.  
3.  Деякі об’єкти вже є в базі даних OpenStreetMap і ви їх завантажили. Ми подивимось на них уважніше трохи згодом.
4.  Знімки Bing використовуються як фонове зображення.  

### Змінений початковий вигляд – iD

![iD 4][]

1.  Межа завдання.  
2.  Для цього завдання масштаб складає 5 км, на цих значеннях кнопка Редагувати вгорі є недоступною.
## Перевірка наявних даних – JOSM

![JOSM 2][]

1.  Клацніть на один з об’єктів на мапі, тепер він підсвічений червоним, як на зображенні.  
2.  На панелі **Теґи/Членство** (**Tags / Memberships**) ви можете бачити якими теґами позначено виділений об’єкт і що це, в даному випадку, дорога позначена теґом *highway* зі значенням *residential*. Для подальшого спрощення будемо записувати це як  
    `highway=residential`  

Наступний розділ розповідає про те, як потрібно додавати та позначати об’єкти на мапі.


## Перевірка наявних даних – iD

![iD 2][]

1.  Клацніть на один з об’єктів на мапі, тепер він має червоне підсвічування, як на зображенні, а iD показує доступні інструменти.  
2.  iD покаже нам панель із набором можливих для додавання параметрів ліворуч, але зараз прогорнемо її вниз до розділу **Теґи** (**All tags**) де ми можемо бачити, що наш об’єкт позначено теґом **highway** зі значенням **residential**. Для подальшого спрощення будемо записувати це як  
    `highway=residential`  
3.  Інший учасник, який мапив сусіднє завдання, накреслив відрізок дороги, що йде з його задання до нашого, та зупинився. Такий спосіб ‘передачі’ об’єкта з одно завдання до іншого є правильним.

Наступний розділ розповідає про те, як потрібно додавати та позначати об’єкти на мапі, як [додавати дороги, будинки, річки, позначати цільове призначення певних територій](/uk/coordination/remote-tracing/).  


# Додаткова інформація

-  [West African HOT Mapping Tips by user Bgirardot](http://wiki.openstreetmap.org/wiki/User:Bgirardot/Typical_Road_and_Residential_Task)  
-  [OSM Вікі, інформація стосовно валідації виконаних завдань](http://wiki.openstreetmap.org/wiki/OSM_Tasking_Manager/Validating_data)  
-  [Застосування теґу Highway в Африці](http://wiki.openstreetmap.org/wiki/Highway_Tag_Africa)  
-  [Короткий посібник (французькою) про дистанційний мапінг](http://blog.cartong.org/2014/07/24/tuto-digitaliser-sous-openstreetmap-avec-le-tasking-manager-et-josm-premiers-pas/)


[JOSM 1]: /images/coordination/JOSM_1.png
[iD 1]: /images/coordination/iD_1.png
[JOSM 2]: /images/coordination/JOSM_2.png
[iD 2]: /images/coordination/iD_2.png
[iD 4]: /images/coordination/iD_4.png
[JOSM 3]: /images/coordination/JOSM_3.png