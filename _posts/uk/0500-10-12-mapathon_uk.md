---
layout: doc
title: Організація мапатону
permalink: /uk/coordination/mapathon/
lang: uk
category: coordination
---

# Організація та проведення мапатону

> Редакція 2017-01-30  

- TOC
{:toc}

## Вступ

### Тип події  
Визначення типу події, яку ви бажаєте організувати, буде впливати на напрямок, в якому вам потрібно докласти зусилля та кроки по їх реалізації.  

В цих настановах йдеться про організацію Мапатону для великого зібрання. 

Для інших типів зустрічей, метою яких є мапінг дивіться:  
[Проєкти вихідного дня з мапінгу](https://wiki.openstreetmap.org/wiki/Weekend_mapping_projects)  
[Мапінг вечорниці](https://wiki.openstreetmap.org/wiki/Mapping_parties)  

**Мапатон – організоване зібрання людей для додавання даних в OpenStreetMap. Це може бути проєкт пов’язаний з покращенням мапи у вашій місцевості або ж допомога волонтерам, які знаходяться в містах катастроф та стихійних лих, участь в проєктах Missing Maps для реагування на поточні чи майбутні for заходи гуманітарних місій.**  

Ваш мапатон може мати на меті як навчання новачків, так і участь досвідчених маперів, і може складатись з навчальної частини, безпосередньо самого мапінгу та часу на знайомство та спілкування.  

В той час як ми надаємо лише загальні рекомендації по організації мапатону, ваша подія може еволюціонувати та розвиватись отримуючи власну структуру та ідентичність, в залежності від осіб організаторів, місця проведення та учасників, щоб братимуть участь в мапінгу.  

![kings college][]

### Історія успішного мапатону
London Missing Maps Mapathons почали проводитись з 2014 року невеличкою групою для навчання нових маперів. Ініціаторам вдалося залучити багато корпоративних спонсорів, що дозволило знайти місце для розміщення більше ніж 80 учасників.
Зібрання розпочиналось з навчання всіх учасників базовим навичкам мапінгу в iD, як найкращого редактора для опановування початківцями.
Подія відбувалася раз на місяць, учасники могли зареєструватись для участі через Eventbrite. Через деякий час було помічено, що відвідувачів повертаються для подальшого мапінгу та навчання. Було прийнято рішення розділити подію на підготовку новачків з використанням iD та допомогти учасникам, які брали участь в кількох подіях, перейти на JOSM, а також було запроваджено навчання контролерів (валідаторів). Такий формат добре зарекомендував себе, але довелось відмовитись від мапінгу досвідченим учасникам через нестачу вільних місць. Було започатковано другий мапатон – Mid Month Mapathon, призначений для досвідчених користувачів JOSM, які б бажали зосередитись на більш докладних формах мапінгу, обговорити та перевірити нові ідеї. 
Успіх події в Лондоні оснований на ряді факторів, але в основному на наступній стратегії …

-   Як показує досвід, крива навчання для людей, які не мають досвіду в мапінгу, є дуже крутою, і може відштовхнути новачків, якщо вони не зможуть зробити жодних змін на мапі під час свого першого візиту. Дуже важливо дати їм можливість почати мапити якнайшвидше, тож їм треба показати основи мапінгу в iD, як найдоступнішому для новачків редакторі, дозволяючи їм розв’язувати самотужки проблеми з якими вони стикаються та мати можливість звернутись по допомогу в разі потреби під час самої події.
-   Навчати маперів роботі зі складнішим редактором JOSM легше, якщо у них вже є досвід роботи з iD або іншими програмами для роботи з ГІС. Це також означатиме, що ви матимете справу з особами, які дійсно хочуть покращити свої навички ніж просто дізнатись, що є такий редактор, незалежно від того подобається він їм чи ні.
-   Це була регулярна подія кожного першого вівторка місяця, тож учасники мали змогу запланувати відвідання заздалегідь.
  Друга подія (Mid Month) та навчання контролерів на щомісячних зустрічах надає найдосвідченішим маперам шанс попрацювати над більш складними та цікавими речами, такими як перевірка вже замаплених проєктів, застосування експериментальних технік мапінгу та робота з Field Papers.
  
## Розпочніть підготовку до вашого мапатону не менше ніж за місяць.  

### Перший крок … Визначення з форматом мапатону.  
Розмір доступних місць та наявність потрібних зручностей в місці проведення будуть вирішальними факторами для вашого мапатону. Місцем проведення мапатону може бути місцева компанія, університет чи школа, центр мистецтв, бібліотека або мерія. Треба враховувати наступні чинники:  

1.  Чи місце проведення розташовано в центральній частині міста, або так щоб до нього було легко дістатись? (наявність громадського транспорту або місця для стоянки)  
2.  Чи є в місці проведення гарний wifi-зв’язок, який може витримати до 100 одночасних підключень?   
3.  Чи може воно вмістити 100 маперів? Це буде впливати на кількість запрошених учасників.  
4.  Чи є в достатній кількості столи та стільці?  
5.  Чи достатньо розеток, щоб під'єднати ноутбуки учасників для тривалої роботи? (подумайте про подовжувачі)  
6.  Чи є великий екран для демонстрації навчальних матеріалів та презентацій?  
7.  Чи є поруч кімнати з великими екранами для навчання окремих груп?  
8.  Чи є у вас в наявності достатня кількість досвідчених помічників для проведення великого мапатону?  

![venue][]

### Другий крок … Планування мапатону
Тепер, коли у вас є достатньо інформації про місце та доступні дати для проведення мапатону, ви можете розпочати його планування.  

1.  Встановіть дату та час для мапатону відповідно до наявності вільного часу в місцях проведення (Будьте обережні, щоб він не перетинався з якоюсь іншою важливою подією, яка може вплинути на те, що ви не зможете залучити до своєї події волонтерів та маперів). Плануйте щонайменше 2.5-3  години на саму подію (пів години на виступи та навчання, ще пів години на перерви, та десь 2 години на сам мапінг).  
2.  Забронюйте місце для проведення мапатону. Переконайтесь що воно вже є в  Openstreetmap.  
3.  Поширте запрошення для маперів через місцеві та онлайн засоби інформації щоб мати добру відвідуваність. [Eventbrite](https://www.eventbrite.com/) – добре підходить для бронювання місця проведення подій.  
4.  Чи збираєтесь ви пропонувати якісь закуски та напої під час події? (Схоже піца – це універсальний варіант, але зважте на ваші місцеві вподобання).  
5.  Створіть проєкт в Менеджері завдань для вашої події. Візьміть до уваги, якщо це перший мапатон у вашому регіоні, тож більшу частку учасників становитимуть новачки. Запропонуйте один-два проєкти для початківців, та один-два проєкти для досвідчених маперів. За потреби зв’яжіться з [Missing Maps](http://missingmaps.org) для отримання допомоги зі створення проєкту в Менеджері завдань, а також для отримання настільних навчальних матеріалів та вказівників в коридори, щоб вказати напрямок до місця проведення події. [Менеджер завдань](http://tasks.hotosm.org) є гарним джерелом для пошуку корисних проєктів, до яких ви можете заохотити учасників вашого мапатону.  
6.  Можливо вам знадобляться помічники під час проведення мапатону:  
  *    Досвідчений мапер, який розповість про те як треба мапити.  
  *    АйТі-спеціаліст, який допоможе розв’язати проблеми з під’єднанням до мережі на місці проведення мапатону.  
  *    Запрошений гість, який розкаже про свій досвід роботи з Openstreetmap  
  *    В ідеалі по досвідченому маперу за кожним столом, який допоможе проконтролювати що учасники знають що треба робити та відповідати на їх питання. Можна звернутись до [Missing Maps Project](http://missingmaps.org) за допомогою в пошуку або пошукати [досвідчених учасників у вашій місцевості](http://resultmaps.neis-one.org/oooc) самим
  *    Заступник, який допоможе з організацією мапатону та зможе підстрахувати вас на всяк випадок.   
7.  Додайте вашу подію в календар мапатону.
8.   Запросіть представників місцевих  медіа щоб вони зробили фото та зробили репортаж про подію.
9.  Домовтесь з будь-ким, щоб зняти вступну частину з доповідями та навчанням для поширення онлайн для віддалених учасників.
  
![people at work][]  ![more people at work][]

### За тиждень до мапатону
1.  Відвідайте місце проведення та перевірте що всі домовленості в силі. (В наявності місце, помічники, обладнання).  
2.  Складіть список відвідувачів для інформування та підготовки наліпок з іменами учасників.  
3.  Розішліть учасникам нагадування, щоб вони не забули взяти з собою ноутбук, мишу, а також щоб вони зареєструвались в Openstreetmap, та мали при собі відомості про свій обліковий запис, та мали встановлений JOSM, якщо вони обрали роботу з цим редактором.  
4.  Опублікуйте онлайн повідомлення із посиланнями на місце реєстрацію на подію (розповсюдження квитків), з нагадуванням для учасників про останні вільні місця, що залишилися на вашій події.  
5.  Сплануйте розташування столів і стільців з врахуванням можливості під’єднання до електромережі та можливості бачити головний екран.  
6.  Перевірте чи є у вас проєкт для мапінгу в Менеджері завдань для вашої події.  
7.  Перевірте, чи є у вас кошти на закуски та будь-які інші витрати.
8.  Підготуйте матеріали для мапатону та роздрукуйте їх, так щоб вони були готові до його початку.
9.  Переконайтеся, що є відповідальна особа, що принесе додаткове обладнання (запасні миші, подовжувачі) та настільні посібники, у разі потреби.  
10.  Сповістіть ваших помічників, що їм треба бути на місті як мінімум за пів години до початку, щоб допомогти розставити столи, стільці, підготувати подовжувачі й т.і.  
11.  Перевірте, чи є wifi-з’єднання на місці проведення мапатону і що пароль доступний для всіх учасників.  
12.  Створіть форму в яку ви будете записувати учасників мапатону, яким редактором вони користуються. Це дозволить вам отримати відомості скільки з учасників після минулого мапатону прийшли на наступну зустріч, чи мапили вони проміж зустрічей, та отримати статистику тих хто повернувся й так далі.
13.  Зверніться до учасників які будуть дистанційно проводити валідацію щонайменше за два дні до події, щоб проінструктувати їх про проєкти, над якими учасники мапатону будуть працювати, та будь-які інші деталі, що будуть корисні для них, щоб допомогти у проведені мапатону.
14.  Оберіть місцевий бар або інше місце для проведення спільного часу після мапатону і перевірте, чи воно є на Openstreetmap

### В день проведення мапатону
1.  Прибудьте на місце проведення мапатону заздалегідь та переконайтесь що все готове для його проведення.  
2.  Пройдіться ще раз по місцю проведення мапатону, щоб ознайомитись з місцевістю, знайти де знаходяться туалети, аварійні виходи тощо.  
3.  Проведіть коротку нараду з помічниками, повідомте їх щодо плану приміщення та попросіть свого заступника керувати ними під час розставлення столів, стільців та обладнання, табличок із напрямками в коридорах.  
4.  Перевірте з місцевим айті-персоналом з’єднання з інтернетом, що проєктор великого екрана під'єднано до відповідного лептопу.
5.  Попросіть одного з помічників зустрічати учасників на вході, роздавати їм наліпки або беджики з їх іменами та допомагати знайти місце де їм сісти.
6.  Попросіть помічників переходити від столу до столу, допомагаючи маперам під’єднатись до wifi, коли вони прибудуть.

![mentoring][]

### Початок
1.  Почніть з привітання, вступної промови, оголосіть  програму події, інструкції з евакуації пожежі, місця знаходження туалетів тощо.  
2.  Передайте слово досвідченому маперу, який розпочне навчальну частину вашої події.
3.  Будьте напоготові, впродовж події, дати корисні поради, якщо помітите, що кілька учасників припускаються однакових помилок (наприклад, не спрямляють кути у будинків)
4.  <https://osmlab.github.io/show-me-the-way/bbox.html> – корисний та цікавий спосіб показати на великому екрані прогрес мапінгу, показувати зміни які учасники додають на мапу в онлайн режимі.
5.  Перевірте, чи є напої та закуски на час проведення перерви.
6.  Оберіть місцевий бар або інше місце для проведення спільного часу після мапатону і перевірте, чи воно є на Openstreetmap.
7.  Перевірте, чи фотографують подію місцеві медіа та/або ваші помічники.

![snacks][]

### Наприкінці події
1.  Подякуйте хазяям місця де ви організували вашу подію за можливість провести мапатон; новим учасникам за те що вони вирішили відвідати подію та приєднатись до спільноти; досвідченим маперам за їх допомогу, за те що знайшли час на це та за їх внесок в покращення даних. Покажіть учасникам який прогрес було досягнуто в ході роботи над проєктом. Запросіть їх взяти участь в наступному зібранні та також відвідати бар для подальшого спілкування та покращення зв’язків між учасниками.
2.  Переконайтесь що реєстр учасників був заповнений
3.  Зберіть назад речі, які ви надали учасникам (миші, комп’ютери й т.і.)
4.  Складіть всі речі, обладнання та приберіть сміття.
5.  Переконайтесь що ви розставили столи та стільці назад та місце проведення є таким же чистим та охайним, яким воно було до початку зустрічі, перед тим як вирушити в бар.

### Робота в радість
Якщо ваш мапатон стане регулярною подією, можливо, у вас сформується ядро ​​постійних відвідувачів, які стануть вашими досвідченими помічниками та допоможуть зробити також цю подію соціальним заходом.

![theme][]


## Інші ресурси

<!-- outdated part!!! A checklist is available for download in both [odt](/files/Mapathon_check_list_3.odt) and [pdf](/files/Mapathon_check_list_3.pdf) formats so that you can walk through it at preparatory meetings. -->

Ви можете знайти корисні посилання на нашій сторінці [Додаткова інформація](/uk/resources).


[venue]:               /images/coordination/mapathon-1.jpg
[people at work]:      /images/coordination/mapathon-2.jpg
[more people at work]: /images/coordination/mapathon-3.jpg
[kings college]:       /images/coordination/mapathon-kcl.jpg
[mentoring]:           /images/coordination/mapathon-nick.jpg
[snacks]:              /images/coordination/mapathon-pizza.jpg
[theme]:               /images/coordination/mapathon-xmas.jpg