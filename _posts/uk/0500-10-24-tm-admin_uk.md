---
layout: doc
title: Керівництво адміністратора Менеджера завдань
permalink: /uk/coordination/tm-admin/
lang: uk
category: coordination
---

# Керівництво адміністратора Менеджера завдань


**Якщо інтерфейс користувача для вашої версії відрізняється від того, що описаний тут, зверніться до сторінки [огляду версій](/uk/coordination/tm-disambiguation) Менеджера завдань**

Зміст
-------------
-  [Вхід та доступ](/uk/coordination/tm-admin/#вхід-та-доступ)
-  [Дозволи](/uk/coordination/tm-admin/#дозволи)
-  [Створення проєкту](/uk/coordination/tm-admin/#створення-проєкту)
    -  [Визначення території](/uk/coordination/tm-admin/#визначення-території)
    -  [Визначення завдань](/uk/coordination/tm-admin/#визначення-завдань)
    -  [Додатково: Визначення завдань за імпортованими даними](/uk/coordination/tm-admin/#додатково:-визначення-завдань-за-імпортованими-даними)
    -  [Обрізка території проєкту](/uk/coordination/tm-admin/#обрізка-території-проєкту)
    -  [Додавання назви проєкту](/uk/coordination/tm-admin/#додавання-назви-проєкту)
-  [Редагування проєкту](/uk/coordination/tm-admin/#редагування-проєкту)
    -  [Опис – перше, що користувачі дізнаються про ваш проєкт](/uk/coordination/tm-admin/#опис)
    -  [Інструкції – що потрібно робити](/uk/coordination/tm-admin/#інструкції)
    -  [Метадані – до чого належить проєкт](/uk/coordination/tm-admin/#метадані)
    -  [Пріоритетні ділянки – звідки треба розпочинати мапити](/uk/coordination/tm-admin/#пріоритетні-ділянки)
    -  [Зображення – основа для мапінгу](/uk/coordination/tm-admin/#зображення)
    -  [Дозволи – хто має право мапити та виконувати перевірку](/uk/coordination/tm-admin/#дозволи)
    -  [Налаштування](/uk/coordination/tm-admin/#налаштування)
    -  [Дії](/uk/coordination/tm-admin/#дії)
    -  [Власний редактор](/uk/coordination/tm-admin/#власний-редактор)
    -  [Зберегти та перевірити](/uk/coordination/tm-admin/#зберегти-та-перевірити)
    -  [Публікація](/uk/coordination/tm-admin/#публікація)
-  [Управління проєктами](/uk/coordination/tm-admin/#управління-проєктами) 
    -  [Будьте на звʼязку](/uk/coordination/tm-admin/#будьте-на-звʼязку)
    -  [Послідовність проєктів](/uk/coordination/tm-admin/#послідовність-проєктів)
    -  [Проєктний цикл](/uk/coordination/tm-admin/#проєктний-цикл)
-  [Додаткова інформація](/uk/coordination/tm-admin/#додаткова-інформація)
    -  [Оцінка якості зображень](/uk/coordination/tm-admin/#оцінка-якості-зображень)

Tasking Manager є необхідним інструментом для координації мапінгу в OpenStreetMap. Він підтримує гуманітарні ініціативи з мапінгу, проведення мапатонів або створення картографічних завдань для студентів. Менеджер дозволяє розбивати область інтересу на частки, з якими можна швидко та спільно впоратись. Цей підхід дозволяє розподіляти завдання між багатьма окремими маперами, зменшуючи можливі конфлікти редагування.

Програмне забезпечення сприяє точному та якісному мапінгу, надаючи послідовний набір інструкцій для ваших учасників (наприклад, "треба замапити всі дороги та будівлі"). Коротко кажучи, Менеджер завдань – це те, як ви налаштовуєте та керуєте робочим процесом для відкритих картографічних активностей.

Цей посібник описує основи адміністрування Менеджера завдань. Він включає інструкції щодо створення та зміни проєктів з мапінгу, а також надання дозволів для мапінгу та перевірки даних, зібраних спільнотою.

## Вхід та доступ

Щоб увійти до Менеджера завдань, потрібен обліковий запис OpenStreetMap (OSM). Ви можете відвідати [HOT Tasking Manager](http://tasks.hotosm.org) або будь-який інший екземпляр, що розгорнутий спільнотою, за вашим вибором. Там натисніть `Зареєструватися`, і вас перенаправить на [вебсайт OpenStreetMap](https://www.openstreetmap.org), щоб створити свій обліковий запис. Або натисніть `Увійти`, якщо у вас вже є обліковий запис, і у наступному вікні ви можете надати Менеджеру завдань обмежений доступ до свого облікового запису OSM.

## Дозволи

Найбазовішим рівнем участі є **мапер**. Мапери можуть увійти до Менеджера завдань, щоб знайти та вибрати проєкт для мапінгу. Дії мапера описані в [Посібнику мапера Менеджера завдань LearnOSM](/uk/coordination/tm-user/). Зверніть увагу, що деякі проєкти, такі як ті, що знаходяться у стані чернетки (тобто неопубліковані) або обмежені для певних команд, не видно звичайним маперам.

Усі спеціальні дозволи обробляються *організаціями* та *командами*. **Організація** є парасолею, в межах організації можна створювати проєкти та команди. Організація може представляти користувачів даних, таких як гуманітарні організації або будь-яку спільноту OpenStreetMap. Якщо вам потрібно налаштувати свою організацію в Менеджері завдань, зверніться до технічних адміністраторів Менеджера завдань. Див. [Організації Менеджера завдань HOT](https://wiki.openstreetmap.org/wiki/Humanitarian_OSM_Team/HOT_Tasking_Manager_Organizations) для ознайомлення зі списком організацій, які присутні в Менеджері завдань HOT. Якщо вашої спільноти або організації немає в цьому списку, але ви хочете створювати проєкти в Менеджері завдань HOT, будь ласка, заповніть [цю форму](http://bit.ly/HOTTasking), щоб зареєструвати свої інтереси.

Кожна організація має одного або кількох **менеджерів**. Вони мають права на створення та зміну повʼязаних проєктів. До всіх опції менеджера можна дістатись через розділ `Керування` у головному меню.

Менеджери організації можуть створювати **команди**. Команди – це групи користувачів OpenStreetMap, які можуть бути публічними або приватними. Вони також мають одного або кількох менеджерів команди. Команди можуть бути налаштовані таким чином, щоб користувачі могли приєднатися до команди самостійно або "лише за запрошенням", що означає, що менеджери команди отримують повідомлення про запити на приєднання і повинні прийняти рішення щодо них.

Для кожного проєкту адміністратори можуть призначити конкретні команди для надання або обмеження доступу до мапінгу, визначити, хто може перевіряти дані або хто ще може редагувати метадані проєкту.

## Створення проєкту

Клацніть на `Керування` у навігації зверху. У першому рядку ви побачите простір для «Проєктів». Поруч з ним клацніть на кнопку `Додати`, щоб створити проєкт.

![TM Add Project][]

Ви можете вибрати як визначити області інтересу (область для мапінгу) вашого проєкту:

* Варіант 1: `Накреслити` область інтересу вручну
* Варіант 2: `Завантажити файл` для імпорту області інтересу у форматі GeoJSON, KML або стиснутого shapefile

![TM New][]

### Визначення території

* Варіант 1: `Накреслити` область інтересу вручну

1. Ви можете перемикатися на інші фонові шари за допомогою кнопок у верхній частині.
1. Натисніть кнопку `Креслити` ліворуч.
2. Щоб накреслити полігон, що представляє область мапінгу, для переміщення мапи утримуйте праву кнопку миші, клацання лівою кнопкою додасть вузол. Полігон повинен охоплювати область інтересу. Це заощаджує час для роботи над тайлами, які не є цікавими (тобто океан, ліс).
3. Для завершення креслення полігону клацніть на початкову точку. <!--Після завершення креслення полігону ви можете переміщувати вузли або додавати нові, щоб охопити  потрібну територію.-->

<br>

* Варіант 2: `Завантажити файл` для імпорту області інтересу у форматі GeoJSON, KML або стиснутого shapefile

1. На першому кроці створення проєкту натисніть на `Завантажити файл`.
2. Перейдіть до вашого файлу у вікні завантаження файлів.
3. Клацніть на назву файлу, щоб виділити файл, а потім клацніть "Відкрити".
4. Імпортовані області інтересу не можуть бути змінені в Менеджері завдань.

Ви, можливо, вже завантажили файл, в якому вже визначені завдання (невеликі квадрати для мапінгу). Докладнішу інформацію про це знайдете в розділі [Визначення завдань за імпортованими даними](/uk/coordination/tm-admin/#додатково:-визначення-завдань-за-імпортованими-даними) нижче.

> ПРИМІТКА: У Tasking Manager є обмеження! Максимальне технічне обмеження для проєкту становить 5 000 км², однак, щоб забезпечити швидке завершення вашого проекту, спробуйте тримати в межах 1 000 км². Якщо вам потрібно замапити більшу площу, вам потрібно створити кілька проєктів. Ви зможете побачити розмір проекту в нижньому лівому куті в попередньому перегляді мапи.

### Визначення завдань

Після того, як загальна область мапнігу буде визначена, вона буде розділена на менші області, які називаються *Завдання*. Ви повинні дуже ретельно враховувати розміри завдань вашого проєкту. Добре розроблені проєкти мають відповідні розміри завдань, що дозволяє їх виконувати якомога ефективніше.

![TM Tile Sizes][]

Область проєкту автоматично розбивається на клітинки, і кожна клітинка стає завданням. Використовуйте кнопки `Більше` та `Менше`, щоб налаштувати загальний розмір квадратів завдань. Можливо стандартний розмір завдання буде занадто великим. Коли ви змінюєте розмір завдання, зверніть увагу на розмір завдання, вказаний зліва поруч із "Розмір кожного завдання становить приблизно … км²".

Будь ласка, не поспішайте і дуже ретельно встановіть розміри ваших завдань! Спробуйте зменшити розмір завдання до такого рівня, коли ви думаєте, що впевненому маперу знадобиться **15 хвилин для завершення**. Оптимальний розмір завдання повністю залежить від обʼєктів, які ви просите маперів ідентифікувати, та щільності цих обʼєктів. Наприклад, проєкт з маіпнгу доріг у сільській місцевості матиме набагато більші завдання, ніж проєкт, який включає мапінг будівель у густонаселеному поселенні.

> Збільште масштаб та активуйте зображення Bing, щоб визначити величину завдання. Ви можете перемикатися між різними шарами фонової мапи за допомогою кнопок у верхній частині мапи.

Після того, як ви налаштували загальний розмір завдання, ви можете вибірково розділити певні завдання на чотири менші за допомогою кнопки `Розділити`. Або ви можете `Накреслити область для розділення`, і це дозволить вам накреслити полігон над областю для розділення всіх завдань всередині. Ці функції особливо корисні, якщо щільність обʼєктів, які ви хочете замапити, варіюється по всій області вашого проєкту. Наприклад, може бути щільно забудована прибережна зона, яка потребує невеликих завдань, і внутрішня сільська зона, яка потребує набагато більших завдань. Кнопка `Скинути` видалить всі ваші налаштування з розділення завдань.

Визначення розмірів завдань:
-  Завдання можна розбити, але немає можливості знову обʼєднати їх після створення проєкту.
-  Після створення проєкту розділення завдань займає багато часу і має виконуватися по одному завданню за раз.
-  На межі та в кутах завдань існує більший потенціал для конфліктів між сусідніми маперами. Менші завдання означають більше кутів та країв. Є компроміс у розмірі завдання, щоб зробити його простим для маперів, але так, щоб не створювати конфліктів між ними.
-  Малі завдання легше мапити, але більше завдань означає, що маперам потрібно більше часу, щоб оновити статус кожного з них, і проєкти з завданнями, які є занадто малими, можуть бути неефективними.
-  Початківцям, як правило, потрібно приблизно в чотири рази більше часу, ніж досвідченим маперам.
-  Початківцям потрібно розвивати вміння розпізнавання обʼєктів на супутникових зображеннях. Виявлення відповідних обʼєктів може бути складним.

Після того, як ви будете задоволені розмірами вашого завдання, натисніть `Далі`.

### Додатково: Визначення завдань за імпортованими даними

Якщо ви завантажили файл для визначення області вашого проєкту, цей файл також може містити полігони для окремих завдань. Наприклад, завершений проєкт від MapSwipe, який зосереджений на населених пунктах або складній сітці, яку ви попередньо створили в QGIS. Якщо це так, обовʼязково увімкніть перемикач "Встановити завдання за допомогою завантажених полігонів". Це дозволить перейти безпосередньо до етапу додавання назви проєкту.

![TM New Polys][]

### Обрізка території проєкту

![TM Trim][]

Після визначення розмірів завдань у вас буде можливість обрізати завдання по межі вашої області мапінгу. Ви майже напевно захочете це зробити. Натисніть `Обрізати`, щоб видалити всі квадрати завдань, які не перекривають область вашого проєкту.

![TM Trim coarse][]

Якщо ви вмикаєте "Обрізати завдання, щоб визначити точну область інтересу для мапінгу", перед натисканням `Обрізати`, частина завдань, що перекриваються на краю вашої області інтересів, будуть обрізані відповідно до вашої області інтересу.

![TM Trim fine][]

Обрізання може призвести до деяких надзвичайно малих завдань. Ці мікрозавдання можуть заплутати маперів. Ви можете їх видалити, натиснувши `Відкинути`, коли ви побачите повідомлення "Є … завдань менших за 2,000 м². Ви хочете їх відкинути?"

> Зверніть увагу на кількість завдань у вашому проєкті (подивіться в лівому нижньому куті вашої мапи). Максимальний технічне обмеження для кількості завдань в одному проєкті Tasking Manager становить 5 000. Однак, щоб забезпечити швидке завершення вашого проєкту, спробуйте тримати його кількість завдань менше ніж 1 000 – якщо вам потрібно замапити більшу площу, спробуйте розділити її на менші проєкти.

Натисніть `Next` (Далі).

### Додавання назви проєкту

Назва проєкту є одним з його найважливіших аспектів, коли справа доходить до його пошуку широким загалом. Спробуйте вказати назву країни, в якій знаходиться проєкт (наприклад, Південний Судан), причина мапінгу (наприклад, Вакцинація проти COVID), а також більш конкретне місце, можливо, назва району або поселення (наприклад, Округ Ямбіо). Наприклад, повна назва проєкту може бути: _Південний Судан, Вакцинація проти COVID, Округ Ямбіо_.

Переконайтеся, що ваша організація вибрана в полі "Організація".

> Перед завершенням цього етапу переконайтеся, що ви задоволені областю інтересу проєкту та загальною кількістю завдань, ці елементи не можуть бути змінені пізніше.

Натисніть `Створити`. Ваш проєкт буде створено, але він не буде опублікований негайно. Ви спочатку будете перенаправлені до меню проєкту Редагувати.

## Редагування проєкту

Ви зараз побачите меню "Редагувати" у вашому проєкті. Перед тим, як проєкт можна буде зберегти, вам потрібно буде уважно пройти через меню "Редагувати", щоб завершити налаштування. Ось короткий огляд підменю, які ви побачите ліворуч.

- Опис – Встановіть статус, пріоритет та текстовий опис, повʼязаний з вашим проєктом.
- Інструкції – Докладні інструкції щодо того, як мапити потрібні обʼєкти та завдання проєкту.
- Метадані – Визначте обʼєкти, які потрібно замапити. Також включає інформацію, яка використовується для категоризації та фільтрації проєктів.
- Пріоритетні області – дозволяють вам вказати частини в межах проєктної області, які слід мапити в першу чергу.
- Зображення – Виберіть зображення, які будуть типово завантажуватися, коли учасники працюватимуть над вашим проєктом.
- Дозволи – дозволяють обмежити доступ до проєкту для мапінгу та перевірки.
- Налаштування – Увімкніть / вимкніть альтернативні редактори, такі як RapiD.
- Дії – Потужні масові дії, які ви можете виконати у своєму проєкті, такі як клонування або видалення.
- Власний редактор – Додайте власний редактор за допомогою URL-адреси

> Ретельне заповнення цієї інформації є важливою частиною успішного проєкту. Особливо важливо, щоб опис проєкту та інструкції були чітко вказані, щоб мапери усвідомлювали важливість якості даних та слідування найкращим практикам. Майте на увазі, що учасники можуть не мати попереднього досвіду роботи з OpenStreetMap і навряд чи будуть знайомі з рекомендаціями щодо теґування.

### Опис

![TM Description][]

#### Статус

Перший етап – статус проєкту. Його можна встановити у **Чернетка**, **Опубліковано** або **Архівовано**.

- **Чернетка** – Ваш проєкт буде започатковано в режимі чернетки. У цьому режимі він не буде показуватись в результатах пошуку і загал не матиме змоги брати участь в ньому. Це ідеально підходить, коли ви все ще налаштовуєте свій проєкт і тестуєте його перед публікацією.
- **Опубліковано** – Коли ви завершили налаштування свого проєкту, протестували його і всім задоволені, та оприлюднили його для участі в мапінгу та перевірки виконаних завдань.
- **Архівовано** – Всі проєкти після завершення повинні бути архівовані. Архівовані проєкти є публічними, але заблокованими для внесення змін. Ви повинні розглянути можливість архівації свого проєкту, якщо:
  - Його замаплено та перевірено на 100%.
  - Інструкції або зображення суттєво застарілі.
  - Проєкт був створений понад рік тому.
  - Дані більше не потрібні для гуманітарних цілей в області проєкту.

#### Пріоритет

Наступним є пріоритет проєкту. Він визначає, наскільки близько в Менеджері завдань буде видно проєкт на сторінці Пошуку проєктів. Він може бути встановлений як **Терміново**, **Високий**, **Середній** або **Низький**.

- **Терміново** – Встановлюйте цей статус тільки у випадку, якщо проєкт є **відповіддю на лихо і потребує негайних даних**. Дуже небагато проєктів мають такий пріоритетний рівень.
- **Високий**  – Для проєктів, які не обовʼязково є реакцією на лихо, але дані потрібні в **короткі терміни**.
- **Середній** – Якщо дані потрібні, але не в особливо короткий проміжок часу.
- **Низький** – Якщо ви хочете опублікувати свій проєкт, але не хочете, щоб він був дуже помітним. Ви можете віддати перевагу розповсюдженню свого проєкту серед конкретних груп за допомогою URL-адреси проєкту.

#### Короткий опис

Додайте принаймні два речення, які коротко описують ваш проєкт. Це важливо, оскільки учасники будуть читати їх, щоб вирішити, чи приєднатися. Спробуйте чітко пояснити **чому** збираються дані і **як дані будуть використовуватися**.

> Ці поля підтримують **Markdown** і можуть містити зображення (підтримується тягни-кидай) та відео (додайте URL YouTube для автоматичного вбудовування).

#### 'Довгий' Опис

Ви можете детальніше розповісти про свій проєкт тут. Надайте більше інформації про те, чому існує проєкт, хто буде використовувати дані та очікуваний вплив, який буде мати мапінг. Якщо проєкт передбачає будь-яку співпрацю або партнерство, ви можете розповісти про це тут.

> Для будь-якого з цих текстових полів ви можете додати додаткові переклади. Якщо ви хочете додати переклад, натисніть на двобуквений код мови та введіть перекладений текст. Для користувачів, які встановили у Менеджер завдань цю мову, проєкт буде автоматично показуватись нею. Стандартно, початкове поле має англійську мову, це можна змінити в підменю "Налаштування" вашого проєкту.

#### Крайній термін

Якщо у вас є дата, до якої ви бажаєте, щоб ваш проєкт був повністю замаплений та перевірений, ви можете додати її тут. Це необовʼязково, і після закінчення дати це нічого не змінює для проєкту, і учасники можуть продовжувати робити свій внесок після цієї дати. Учасники побачать дату завершення поруч з проєктом.

### Інструкції

![TM Instructions][]

#### Опис наборів змін

Тут ви можете додати додаткові теґи для відстеження, які автоматично заповнюватимуться кожного разу, коли хтось зберігає свою роботу під час роботи у вашому проєкті. Наприклад, якщо ви хочете почати відстежувати всі внески у всіх проєктах вашої організації, ви можете додати загальний теґ відстеження до них, наприклад, #MSF або #cartONG. Будь ласка, намагайтеся **робити ці теґи короткими** та не додавайте забагато з них, заплутані коментарі до змін неправильно інтерпретуються, і повинно залишатись місце для маперів, де вони можуть додавати опис до внесених змінних.

> Зверніть увагу, що унікальний теґ відстеження проєкту вже буде присутній, наприклад, #hotosm-project-11188 – **будь ласка, залиште його як є**, це дуже важливо для відстеження прогресу проєкту. Число в кінці теґу – це унікальний ідентифікатор вашого проєкту.

#### Детальні інструкції

Додайте докладні інструкції для маперів та валідаторів, які будуть працювати над вашим проєктом. Ваш проєкт буде публічним, тому **напишіть інструкції для малодосвідчених користувачів** що не мають місцевих або контекстуальних знань. Будь ласка, використовуйте просту мову, оскільки ваша цільова аудиторія може не володіти мовою в повному обсязі, додавайте також англомовні описи, відповідно.

1. Напишіть найважливішу інформацію у верхній частині, щоб вона була помітною. Це може включати опис зображення та попередження про проблему зі зміщенням зображення з вказівками. Або це може вказувати маперам не звертати увагу на путівці та стежки в проєкті мапінгу автодоріг і зосередитися на більш помітних автодорогах.
2. Додайте контекст/місцеві специфічні інструкції. Вони значно варіюються, але допоможуть маперам інтерпретувати супутникові зображення. Наприклад, "Очікуйте багато круглих соломʼяних хат в цьому проєкті Південного Судану" або "Поселення у Гватемалі часто забудовані густо, збільшуйте масштаб для мапінгу кожної будівлі, щоб вони не зʼєднувалися або перекривалися". Додайте зображення у ці інструкції, щоб краще описати цей розділ.
3. Обовʼязково додайте детальний опис **як мапити кожен обʼєкт**, який ви хочете додати. Подивіться на присутні (але останні) проєкти в Менеджері завдань, щоб побачити, чи можете ви позичити якийсь наявний текст (обережно, не всі  проєкти мають гарні інструкції!).
4. Остаточний ресурс щодо тегування – [Вікі OpenStreetMap](http://wiki.openstreetmap.org/wiki/Uk:Map_Features). Для багатьох проєктів, повʼязаних з HOT, сторінка [теґування автодоріг в Африці](http://wiki.openstreetmap.org/wiki/Highway_Tag_Africa) є відповідною спеціалізацією і може бути вартою посилання у вашій інструкції проєкту. Якщо ваш проєкт повинен дотримуватися інших стандартів теґування, то напишіть подібну сторінку у Вікі та посилайтеся на неї у вашій інструкції.
5. Інші уточнення: Якщо проєкт підходить лише для маперів з певним рівнем досвіду. Наприклад, проєкт використовує дані для імпорту або наявні дані повинні бути вирівняні за допомогою GPS-треків або іншого зображення. Сформулюйте це так, щоб нові мапери почувалися запрошеними до участі в таких проєктах, але розуміли, що для цього вимагаються високопродуктивні техніки роботи.
6. Існують настанови, які охоплюють поширені помилки, які ми бачимо під час перевірки. Один такий приклад – компіляція Блейка Жирардо про [мапінг в Західній Африці](http://wiki.openstreetmap.org/wiki/User:Bgirardot/West_African_HOT_Mapping_Tips). Використовуйте посилання в інструкціях та поясніть, що дотримання цих настанов є обовʼязковим.

#### Інструкції до завданнь.

Це необовʼязково, але можна додати короткий уривок додаткових інструкцій, який мапери побачать, працюючи над завданням. Їх видно з правого боку редактора Tasking Manager над розділом "Статус завдання". Їх буде видно впродовж усього процесу мапінгу, тому якщо є щось **особливо важливе**, про що ви хочете **проінструктувати маперів**, ви можете додати це тут.

### Метадані

![TM Metadata][]

#### Досвідченість маперів

Це змінює рівень складності, який **показується** для вашого проєкту. Ретельно обдумайте це, складні проєкти, які неправильно встановлені на початковий рівень, **можуть призвести до значних проблем з якістю даних**.

> Зверніть увагу, що це не впливає на те, хто **фактично може брати участь** у вашому проекту, ці обмеження реалізовані в підменю "Дозволи".

Більшість проєктів встановлені на рівні **Beginner** або **Intermediate**, декілька проєктів встановлені на рівні Advanced.

- **Початківець** – Розгляньте цей варіант, якщо ваш проєкт є не складними для мапінгу та:
  - Ви лише просите учасників додати один тип обʼєктів, наприклад **лише будівлі**
  - Щільність обʼєктів низька, тобто в **сільській** місцевості
  - Існує **низька кількість** наявних даних OSM у вашій проєктній області.
  - Немає проблем з вирівнюванням зображень.
- **Intermediate** – Якщо ваш проєкт є складнішим для мапінгу, це слід враховувати, якщо:
  - Ви просите учасників додати до мапи більше одного обʼєкту, наприклад, будівлі **та** дороги
  - Існує середня / висока щільність таких обʼєктів у вашій проєктній області, тобто **міські** райони
  - У вашій проєктній області є **істотна кількість** даних OSM
  - Можливі **проблеми з вирівнюванням зображень** або ви можете попросити учасників використовувати більше одного джерела зображень.
- **Advanced** – Якщо проєкт є складним для мапінгу, розгляньте цей варіант, якщо:
  - Дуже висока щільність обʼєктів у вашій проєктній області, тобто **центральні міські** райони
  - Існує **багато** наявних даних OSM у вашій проєктній області.
  - Є складнощі з **вирівнюванням зображень**

#### Типи мапінгу

Перемикачі включаються / вимикаються в залежності від обʼєктів, які ви хочете замапити у своєму проєкті. Загалом, **чим менше обʼєктів, тим краще**, оскільки проєкти, які мають на меті додавання занадто багато обʼєктів, часто мають проблеми з прогресом.

> Проєкти, які вимагають додавання багатьої варіантів обʼєктів, є складними для маперів та складними для перевірки. Вони потребують набагато більше часу для отримання гарного корисного набору даних. Розміри завдань також складно зробити ефективними для різних типів мапінгу, наприклад, будівлі потребують невеликих завдань, дороги і водні шляхи потребують більших за розміром завдань. Найкращою практикою є створення кількох проєктів на одній території для окремого додавання будівель і автомагістралей/водних шляхів.

#### Заготовки редактора iD

Якщо ви виберете один або кілька елементів зі списку, то мапери, які використовують iD, зможуть призначити ці функції лише обʼєктам, які вони додають. Це рекомендується для початківців, проєктів, що стосуються лише **будівель**. Це означатиме, що учасники не зможуть позначати інші обʼєкти, навіть якщо вони спробують. Уникайте використання заготовок для складніших проєктів, оскільки це може швидко стати тягарем. Наприклад, проєкт з мапінгу автомагістралей потребуватиме десятки шаблонів, щоб забезпечити можливість додавання всіх типів автомагістралей.

#### Організація

Назва вашої організації повинна вже бути тут, інакше виберіть її зі списку в меню.

#### Кампанія

Якщо ви створили кілька проєктів, які повʼязані один з одним, ви можете привʼязати їх до кампанії. Користувачі можуть фільтрувати проєкти за назвою кампанії на сторінці «Пошук проєктів». Наприклад, якщо ваш проєкт повʼязаний з ліквідацією малярії, ви можете помістити його в кампанію "Усунення малярії". Щоб подати запит на створення додаткових назв кампаній, будь ласка, заповніть [цю форму](https://forms.gle/qafvkp4iAxnY6rjE6).

#### Категорії

Виберіть тут теми, які стосуються вашого проєкту. Учасники можуть вказати свої інтереси в цих категоріях на своїй сторінці налаштувань.

#### ID фільтру OSMCha

[OSMCha](https://osmcha.org/) – потужний інструмент контролю якості даних, який може бути корисним для відстеження внесків до вашого проєкту. Стандартний фільтр обмежує вивід до меж проєкту та внесків, які не старіші за дату створення проєкту та мають назву проєкту в описі до наборів змін. Якщо ви вважаєте, що інший підхід до аналізу змін вашого проєкту буде кращим, то надайте URL-адресу OSMCha або ідентифікатор фільтра OSMCha тут. Фільтр OSMCha доступний в кінці сторінки огляду вашого проєкту.

### Пріоритетні ділянки

![TM Priority Area][]

Використовуйте інструменти тут, щоб накреслити області, які слід замапити першими. У проєкті може бути кілька пріоритетних областей. Ви також можете змінити пріоритетні області в будь-який час. Пріоритетна область буде виділена для учасників, щоб вони могли визначити пріоритети, і якщо вони виберуть "Мапити завдання", спочатку буде випадково вибране завдання з пріоритетної області.

> Під час мапінгу надзвичайних ситуацій, на початку події, найкращою практикою часто є використання великої площі проекту та використання пріоритетних зон для фокусування мапінгу залежно від нової інформації, що надходить.

### Зображення

Зі списку випадаючого меню виберіть джерело зображень, яке ви хочете автоматично завантажити для вашого проєкту. Якщо зображення не вказано у списку, ви можете вибрати "Власне" і потім додати URL TMS.

> Зверніть увагу, що Tasking Manager **не може зберігати власні зображення**, вони повинні бути збережені зовнішньо та посилатися за допомогою URL-адреси TMS. Якщо ви задоволені тим, що ваші зображення відкриті для використання, розгляньте можливість використання [OpenAerialMap](https://openaerialmap.org/) для збереження вашого зображення.

Ліцензія – за бажанням, якщо маперам потрібно погодитись з  конкретною ліцензією на зображення, ви можете вибрати її тут. Наприклад, для зображень від Maxar це є "DigitalGlobe Satellite EULA". Якщо вам потрібна ліцензія, яка недоступна, ви можете звернутися до адміністратора Tasking Manager і попросити його додати її.

### Дозволи

У підменю "Метадані" ми можемо змінити рівень складності, який **показуватиметься** для проєкту. У підменю "Дозволи" ми можемо змінити, хто фактично може **отримати доступ** до проєкту. Важливо памʼятати про різні рівні доступів для користувачів:

- **Початківець** – Будь-який користувач, який щойно створив свій обліковий запис або зробив **менше ніж 250 змін** (збережень)
- **Досвідчений** – Будь-який користувач, який зробив від **250 до 500 змін**.
- **Експерт** – Будь-який користувач, який зробив **понад 500 змін**

> Як і раніше, дуже ретельно розглядайте дозволи. Складні проєкти, які помилково дозволяють всім користувачам брати в них участь, можуть зазнавати **значних проблем з якістю даних**.

![TM Permissions][]

#### Дозволи на мапінг

Тут ви можете вибрати, хто може **мапити** ваш проєкт.

- Якщо у вашому проєкті легко брати участь і ви вважаєте його проєктом для початківців, ви, можливо, захочете встановити **'Будь-який користувач'**.
- Якщо ваш проєкт є складнішим і вимагає більшого досвіду, обмежте мапінг лише **для користувачів що має досвідченими маперами або експертами**.
- Якщо ви хочете бути ще більш вибірковими, то ви також можете вимагати, щоб мапер був частиною **команди**. Команди потрібно визначити нижче.

#### Дозволи на перевірку

Тут ви можете вибрати, хто може **підтверджувати** зміни у вашому проєкті. Підтвердження – це коли більш досвідчені мапери перевіряють внески, зроблені в рамках вашого проєкту, тому це повинно бути обмежено як **мінімум** до "Тільки досвідчені мапери або експерти". **Ідеально** було б обмежити перевірку ще більше до **"Тільки члени команди"**, але коли ви це робите, не забудьте **визначити ці команди** нижче.

#### Команди

Використовуйте фільтри для пошуку та додавання команд. Ви можете додати свою власну команду (команди), але, будь ласка, не соромтеся додавати інші команди. Після додавання команди обовʼязково виберіть роль (Мапер, Валідатор, Менеджер проєкту).

Дозволи команди не працюватимуть, якщо ви не встановите обмеження дозволів на Мапінг та/або Перевірку "Тільки для членів команди". Якщо ви надасте менеджеру команді проєкту доступ, це дозволить членам її(його) команди бати участь в проєкті.

> У Tasking Manager HOT ви можете додавайте дві з найбільших команд валідації, а саме 'HOT Global Validators' та 'Validator Trainees' від HOT. Зверніть увагу, що це дає цим членам команди **дозвіл** на валідацію вашого проєкту, але це **не обовʼязково означає**, що вони **будуть валідувати** ваш проєкт.

#### Приватність

Перемикання на режим "Приватний" приховає проєкт від усіх користувачів, крім тих, що належать до вищезазначених команд.

### Налаштування

![TM Settings][]

#### Типова мова

Зміна цього значення змінить типову мову для заголовка, опису та інструкцій вашого проєкту.

#### Редактори для мапінгу/перевірки

Це обмежує доступні редактори до позначених. Ви можете вказати різні набори для мапінгу та перевірки. Зверніть увагу, що тут можна активувати редактор RapiD, що має підтримку ШІ.

#### Забезпечити випадковий вибір завдання

Якщо ввімкнено, то учасники не можуть самі вибрати завдання для мапінгу.

### Дії

Тут ви можете виконувати потужні масові дії з вашим проєктом. **Будьте обережні** з багатьма з цих опцій, **вони необоротні**.

![TM Actions][]

#### Повідомлення всім учасникам

Відправляє повідомлення Tasking Manager усім, хто позначив завдання як виконане або валідне. Це може бути використано для подяки учасникам та/або направлення їх на інші проєкти в рамках кампанії. Також слід використовувати перед використанням будь-якої з двох опцій "Підтвердити/Скасувати валідність всіх завдань", описаних нижче.

#### Мапінг, затвердження та відхилення

Це встановить статус всіх завдань на "mapped", "validated" або "invalidated". Використовуйте обережно, оскільки немає можливості скасування.

#### Скинути завдання

Це скине всі завдання до їхнього первісного стану, але попередні дії все ще можна побачити в історії завдань. Обережно, оскільки немає можливості скасування.

#### Передача власності на проєкт

Ви можете вказати іншого менеджера у вашій організації, який буде вказаний як автор проєкту. Шукайте їх за імʼям користувача OSM.

#### Клонування проєкту

Ця корисна опція створить дублікат проєкту, зберігаючи все **налаштування ідентичними**, за винятком області інтересу, сітки завдань та пріоритетних областей, які вам потрібно буде повторно імпортувати або повторно створити. Ця опція **заощадить вам багато часу**, якщо ви створюєте серію подібних проєктів, які охоплюють велику площу.

#### Вилучення проєкту

Це **назавжди видалить проєкт** з Менеджера завдань. Обережно поводьтеся, оскільки немає можливості скасувати цю дію. Неможливо видалити проєкт після того, як до нього були зроблені будь-які внески.

### Власний редактор

Якщо ви хочете посилатися на редактор, який не вказаний у меню "Налаштування", URL-адресу цього редактора можна додати тут.

### Зберегти та перевірити

Як тільки ви будете задоволені налаштуванням свого проєкту, натисніть `Зберегти`. Перегляньте свій проєкт, вибравши `Доступ до проєкту` та `Сторінка проєкту`. **Уважно перевірте свій проєкт**, переконайтеся, що інструкції зрозумілі, а формулювання та форматування правильні.

**Спробуйте замапити завдання**, чи завантажується зображення правильно? Чи достатньо зрозумілі інструкції? Якщо вам потрібно внести зміни або уточнення до вашого проєкту, натисніть кнопку `Редагувати` на сторінці проєкту.

### Публікація

Після перевірки та тестування вашого проєкту, якщо ви задоволені ним і готові розпочати мапінг, натисніть кнопку `Редагувати` на сторінці проєкту та в меню «Опис» змініть статус на «Опубліковано». Після публікації проєкту широкий загал зможе побачити ваш проєкт та зробити свій внесок до нього.

> Зверніть увагу, що ви можете отримати доступ до меню "Редагувати" вашого проєкту та змінити налаштування в будь-який час, навіть якщо мапінг розпочався.

## Управління проєктами

Вітаємо! Ви створили проєкт, тепер вам потрібно буде переконатися, що ви ефективно ним керуєте.

### Будьте на звʼязку

Як автор проєкту, ви **відповідальні** за **відповіді на запитання**, які виникають у розділі **Питання та коментарі** на сторінці вашого проєкту. Цей розділ часто містить корисні поради або підказки від широкої спільноти, серйозно ставтеся до них, відповідайте та вносьте зміни до своїх проєктів за необхідності.

> Щоб увімкнути сповіщення про нові повідомлення в розділі "Питання та коментарі", натисніть на своє імʼя користувача OSM в Менеджері завдань і виберіть `Налаштування`. Увімкніть сповіщення для "Питань та коментарів".

На сторінці проєкту ваше прізвисько користувача також буде вказано поруч із "створив(ла) .…". Це означає, що ви також можете отримувати персональні повідомлення OSM, обовʼязково читайте їх і відповідайте на них.

> Якщо ви перевантажені питаннями, будь ласка, зверніть увагу, що ви отримаєте менше, якщо дотримуватиметесь цих рекомендацій: _Перше, що ви можете зробити, щоб підтримати маперів та перевіряючих, це мати добре розроблені проєкти з легкими для розуміння, але детальними інструкціями та описами._

### Послідовність проєктів

Якщо ви створили кілька проєктів у серії **не публікуйте їх усі відразу**. Ви не єдиний, хто створює проєкти, мати розумну кількість проєктів (один або два) з відповідним пріоритетом – це нормально. Публікація пів дюжини відразу призведе до захаращення Менеджера завдань. Тримайте решту в чернетках або з нижчим пріоритетом, поки в будь-який момент відбувається робота з одним або двома пріоритетними проєктами. Ви можете помітити, що учасники втрачають ентузіазм, якщо бачать багато подібних проєктів одночасно, в яких лише незначний прогрес.

### Проєктний цикл

Слідкуйте за процесом мапінгу та перевірки вашого проєкту. Памʼятайте, що **всі проєкти повинні бути заархівовані**. Вам потрібно буде зробити це вручну, тому не втрачайте зору на прогрес, пріоритет або важливість вашого проєкту. Якщо ви переходите до іншої організації, переконайтеся, що **передаєте** ваші поточні проєкти вашому наступнику.

## Додаткова інформація

### Оцінка якості зображень

Перед створенням вашого проєкту перевірте зображення в кількох різних місцях у вашій проєктній області, щоб зробити оцінку зображення. У більшості випадків зображення від Maxar або Bing повинні відповідати вашим потребам. Однак є ситуації, коли ви можливо захочете вибрати альтернативне джерело. Вам може знадобитися врахувати наступне при виборі зображення:

1. Якщо потрібен детальний мапінг, оберіть зображення, яке є найчіткішим із найвищою роздільною здатністю.
2. Якщо вашим пріоритетом є мати найсвіжіші зображення, перемикайтеся між джерелами стандартних зображень, щоб знайти найновіші зображення. Шукайте ознаки розвитку, такі як нові будівлі або очищення землі, щоб отримати уявлення про найсвіжіші зображення. Останнім часом Maxar був найсвіжішим, але це залежить від місця розташування.
3. Перевірте наявність хмар, хоча одне джерело зображень може відповідати вашим потребам, якщо дуже хмарно або туманно, ваші мапери будуть мати проблеми з мапінгом за його допомогою.
4. Перевірте вирівнювання, якщо є достатньо наявних даних OSM, які вирівнюються з одним набором супутникових зображень, то може бути розумним вибрати ті самі зображення. Якщо є проблеми з вирівнюванням, обовʼязково напишіть чіткі інструкції, в яких детально пояснено, як ви очікуєте, що учасники будуть розвʼязувати проблеми зі зсувами/вирівнюванням.

> Часто дуже важко отримати точну дату знімка від постачальників супутникових зображень. Основні джерела – це "мозаїки", де зшиваються серії зображень (часто з дуже різними датами зйомки). Іноді цей процес зшивання відбувається на рівні окремих пікселів. У відсутності інформації порівняння зображень часто є найкращим вибором для пошуку найновіших зображень.

#### Вирівнювання зображень

Ваша проєктна область може бути частково замаплена за допомогою старіших зображень, і може бути помітна розбіжність між старими замапленими обʼєктами та новішими доступними зображеннями. Огляньте різні місця у вашій області мапінгу, щоб визначити це. Якщо є проблема зі зсуваом, обовʼязково включіть детальні інструкції, що описують найкращий підхід для як бути з цим. Проєкти з проблемами вирівнювання зображень найкраще підходять до більш досвідчених маперів.

Не існує стандартного набору інструкцій щодо розвʼязання проблем з вирівнюванням зображень. Все сильно залежить від контексту. Іноді маперам наказують вирівнювати зображення по GPS-треках, іноді їм кажуть вирівнювати за вже нанесеними лінійними обʼєктами, такими як автостради та водойми. Ось приклад підходу:

1. Чітко вкажіть, яке зображення слід вважати основним, до якого будь-що інше повинно бути вирівняне. У цьому випадку припустимо, що основним є Maxar.
2. Переконайтеся, що всі наявні обʼєкти, які також видно на Maxar, вирівняні за зображеннями Maxar, тобто перевирівняйте, якщо потрібно.
3. Додайте нові обʼєкти з коректно вирівняними зображеннями від Maxar.

Часто маперам наказують шукати _найменший зусилля_ щодо проблем з вирівнюванням зображень. Це означає, що учасникам кажуть варіювати свій підхід залежно від ситуації у їхньому окремому завданні:

- Якщо в задачі є багато наявних даних, які постійно неспівпадають, можливо, найменшим зусиллям буде змінити зсув зображення, щоб воно відповідало наявним даним, а потім замапити невелику кількість відсутніх у завданні обʼєктів.
- Якщо існує менше даних або обʼєкти неспівпадають непослідовно (тобто ступінь невідповідності змінюється в просторі), тоді може бути легше змінити положення наявних обʼєктів, щоб вони вирівнялися з зображенням, а потім замапити решту обʼєктів у завданні.

Якщо у вашому проєкті є проблеми з вирівнюванням, переконайтеся, що ваші квадрати завдань не занадто великі, оскільки зміщення зображень може значно варіюватися на всій області мапінгу, особливо якщо місцевість не рівна. Навіть розриви зображень можуть відбуватися в проєкті – будьте насторожі та повідомляйте учасників про таку проблему.

> Хоча окремі учасники можуть вручну змінювати зсув зображення під час мапінгу, вам, як автору проекту, неможливо змінити зсув зображення на рівні всього проєкту. Однак, якщо ви використовуєте власне зображення, яке знаходиться в іншому місці, ви можете змінити зсув вихідного джерела. Проте, зверніть увагу, що вирівнювання може значно відрізнятися в різних просторових областях, і просто зміна загального зсуву не завжди виправляє проблеми з вирівнюванням.

Будь ласка, не соромтеся перевірити ці додаткові ресурси щодо вирівнювання зображень.

- [Загальні рекомендації для різних редакторів](https://wiki.openstreetmap.org/wiki/Uk:Using_Imagery)
- [Анімований gif з вирівнюванням зображень в iD](https://wiki.openstreetmap.org/w/images/1/1a/Id-adjust-imagery.gif)
- [JOSM розділ про вирівнювання зображень у learnOSM](http://learnosm.org/uk/josm/correcting-imagery-offset)


[TM Tile Sizes]: /images/coordination/tm4_tile_sizes.png
[TM Add Project]: /images/coordination/tm4_new_project.png
[TM New]: /images/coordination/tm4_create_new.png
[TM New Polys]: /images/coordination/tm4_create_new_polys.png
[TM Trim]: /images/coordination/tm4_trim1.png
[TM Trim coarse]: /images/coordination/tm4_trim2.png
[TM Trim fine]: /images/coordination/tm4_trim3.png
[TM Description]: /images/coordination/tm4_description.png
[TM Instructions]: /images/coordination/tm4_instructions.png
[TM Metadata]: /images/coordination/tm4_metadata.png
[TM Priority Area]: /images/coordination/tm4_priority_area.png
[TM Permissions]: /images/coordination/tm4_permissions.png
[TM Settings]: /images/coordination/tm4_settings.png
[TM Actions]: /images/coordination/tm4_actions.png
