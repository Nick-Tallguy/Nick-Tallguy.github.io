---
layout: doc
title: Мапінг для гуманітарних потреб
permalink: /uk/coordination/humanitarian/
lang: uk
category: coordination
---

# Мапінг для гуманітарних потреб

![HotGuideLogo](/images/hot-logo.png)

> Редакція 2015-09-18

Щиро дякуємо за вашу допомогу місцевим спільнотам та гуманітарним організаціям за відклик на кризи, який ви надаєте у вигляді оновлених даних для мап.  

Так само, як і ви, ми бажаємо надати допомогу як найшвидше, саме в цьому полягає сенс невідкладності в тому, чим ми займаємось. Але організації, які діють безпосередньо на місцях, залежать від наших даних для мап, нам, у свою чергу, також потрібен час щоб переконатись, що те що ми зробили буде корисним та відповідатиме їх потребам. І в цьому нам потрібна ваша допомога. Хоча це вбачається як затримка, але перед тим як почати мапити, ми хочемо впевнитись, що ви зрозуміли як і що треба додавати на мапу. Будь ласка, не мчіться стрімголов мапити без вивчення інструкцій та настанов. Виправлення помилок вимагає набагато більше часу ніж їх створення, і вони можуть поставити під сумнів якість даних для мап, які ми створюємо.  

Ми постійно покращуємо наше програмне забезпечення та довідкові матеріали, на що також потрібен час. Наш Менеджер завдань буде невдовзі оновлено, так щоб тільки досвідчені учасники могли перевіряти дані та маркувати їх як “перевірені” ("validated"). Зараз ми просимо, щоб перевірка виконувалась найдосвідченішими учасниками, продовжуючи мапити ви здобудете досвід і зможете також перевіряти внесок інших. **У випадку, якщо ви оберете зелений квадрат і побачите напис ‘Перевірити роботу’ ('Review the work'), будь ласка, оберіть інше завдання – перевірка це те що мають робити тільки досвідчені мапери.**  

Ми не вимагаємо щоб ви перечитували весь цей сайт, але ми просимо, щоб ви розумілись на основному:  

1.  Ви маєте уважно ознайомитись з Інструкцією в проєкті в Менеджері завдань, участь в якому ви маєте намір взяти. Від проєкту до проєкту вони можуть змінюватись, тож, тож переконайтесь що ви уважно ознайомились з ними та зрозуміли що треба робити. На LearnOSM є [докладний опис Менеджера завдань](/uk/coordination/tasking-manager/) і там також йдеться про те, як отримати допомогу від досвідчених учасників в разі потреби.  

2.  Переконайтесь, що ви наблизили фонові знімки так що ви можете нормально роздивитись на них об’єкти, які ви збираєтесь додати в дані ([про це та про інші речі читайте докладніше тут](/en/coordination/remote/)).  

3.  Будинки треба креслити так, щоб їх форма відповідала тому, як вони виглядають насправді. [Тут в LearnOSM](/uk/coordination/remote-tracing/) розповідається як це зробити правильно, а також як додавати дороги та створювати дорожню мережу.  

Дякуємо, що ви знайшли час ознайомитись з цим, ми сподіваємось, що ви знайдете трохи часу, необхідний для того, щоб дізнатись що і як треба робити. Нам потрібна вся допомога, яку ми можемо отримати, і сподіваємось, що ви зможете нам у цьому допомогти.  

Пам’ятайте, що реагування на кризи є короткочасною подією, але проблеми залишаються на тривалий час. Люди більше не мають даху над головою, вони живуть в наметах та нужденності, доволі часто за поганих погодних умов. Гігієна також стає проблемою, що призводить до захворювань, так само як і проблеми з питною водою та харчуванням. Ви з великої відстані можете не знати про все це, але працівники гуманітарних місій на місцях потребують мап, що відповідають поточному стану. Ми просимо вас про допомогу зараз, але знайдіть також час повернутись до цього місця щоб допомогти нам в майбутньому. 