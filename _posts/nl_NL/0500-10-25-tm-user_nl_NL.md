---
layout: doc
title: Handleiding in kaart brengen met Tasking Manager
permalink: /nl_NL/coordination/tm-user/
lang: nl_NL
category: coordination
---

# Handleiding in kaart brengen met Tasking Manager


**Als de gebruikersinterface van de versie die u gebruikt er anders uitziet dan die welke hier wordt beschreven dan zou u [ons overzicht van de versies](/nl_NL/coordination/tm-disambiguation) moeten raadplegen**

- Inhoud
{:toc}

De [HOT Tasking Manager](http://tasks.hotosm.org) is een programma dat het, door veel mensen, in kaart brengen  van een specifiek geografisch gebied in OpenStreetMap coördineert.

OpenStreetMap is een door samenwerking van vrijwilligers gemaakte vrije kaart van de wereld. Iedereen mag deelnemen aan OpenStreetMap om elk deel van de wereld dat hen interesseert in kaart te brengen. De Tasking Manager is slechts een manier om grote groepen mensen te coördineren die deelnemen aan OpenStreetMap, maar de meeste bijdragen aan OpenStreetMap worden gemaakt door mensen die niet de Tasking Manager gebruiken.

De Tasking Manager is een totaal afzonderlijk programma ten opzichte van het hoofdproject van OpenStreetMap. Wanneer u bijdraagt aan OpenStreetMap met behulp van de Tasking Manager, gebruikt u in feite meerdere softwareprogramma's:

* OpenStreetMap - Een database met geografische informatie
* De Tasking Manager - Helpt bij het coördineren van grote groepen mensen die gegevens van OpenStreetMap in hetzelfde gebied bewerken
* Een bewerker voor OpenStreetMap - Een softwareprogramma dat gegevens kan lezen en schrijven naar de database van OpenStreetMap

![TM overview][]

De rol van de Tasking Manager is om een specifieke geografische regio weer te geven die is opgedeeld in kleine, snel in kaart te brengen gebieden, genaamd "Taken" en een manier te verschaffen om één van die kleine gebieden te "selecteren" of te "vergrendelen" terwijl u dat gebied in kaart brengt met behulp van een van de standaard bewerkers voor OpenStreetMap. Door een van deze kleine gebieden "te selecteren" of "te vergrendelen", helpt u er voor te zorgen dat niemand anders datzelfde gebied in kaart brengt terwijl u dat doet. Dit helpt bij het voorkomen van "dubbel in kaart brengen" of andere fouten als twee mensen aan exact hetzelfde gebied werken in OpenStreetMap.

Als u eenmaal gereed bent met het in kaart brengen van dat kleine gebied, legt u in de Tasking Manager vast dat u het in kaart brengen van dat kleine gebied hebt voltooid en hopelijk selecteert u een andere "Taak" om in kaart te brengen.


## Gids Snel starten

1. Als u al een account voor OpenStreetMap hebt, kunt u doorgaan naar item nr. 4. Klik anders op 'Aanmelden' in de rechterbovenhoek van de [Tasking Manager](http://tasks.hotosm.org/).
  ![TM Login 1][]
1. U zult worden gevraagd een gebruikersnaam en e-mailadres op te geven
  ![TM Quick Start 1a][]
1. Vervolgens kunt u kiezen of u zich aan wilt melden bij OpenStreetMap of een bestaand account wilt gebruiken
 ![TM Quick Start 1b][]
1. Afhankelijk van uw keuze wordt u ofwel doorgeleid naar het registratieformulier of naar een formulier waarin u ermee instemt om uw inloggegevens te gebruiken
  ![TM Quick Start 1][]
1. Nu zou u klaar moeten zijn om te beginnen! Of u kunt teruggaan om een account in te stellen als er iets verkeerd ging
 ![TM Quick Start 1c][]
1. Bezoek [Tasking Manager](https://tasks.hotosm.org/) en log in via de rechterbovenhoek
  ![TM Quick Start 2][]
1. Klik op "Deelnemen" en zoek naar een project voor in kaart brengen om aan te werken
  ![TM Quick Start 3][]
1. Lees de instructies voor het project
  ![TM Quick Start 4][]
1. Ofwel klik op 'Een taak in kaart brengen' in de rechterbenedenhoek. Dit zal een voor u beschikbare taak selecteren en die openen in uw favoriete bewerker.
  ![TM Quick Start 5][]
1. Of selecteer één van de witte vierkanten voor taken die beschikbaar zijn voor het in kaart brengen. Klik op 'Geselecteerde taak in kaart brengen' en die opent in uw favoriete bewerker.  
  ![TM Quick Start 6][]
1. In beide gevallen zal de bewerker ofwel openen in de tab of als een externe toepassing. Breng alle objecten in kaart die worden vermeld in de instructies.
  ![TM Quick Start 7][]
1. Als het in kaart brengen is voltooid, schakel terug naar de Tasking Manager en klik op een van de knoppen voor het bewerken van de status. Laat, optioneel, een opmerking achter en klik op 'Taak indienen' om het bewerkingsproces te voltooien.
  ![TM Quick Start 8][]


## Proces van in kaart brengen

1. Een mapper op afstand maakt een account aan in OpenStreetMap en logt in op de Tasking Manager.
1. De mapper zoekt naar een project om aan te werken, gewoonlijk gebaseerd op prioriteit en ervaringsniveau dat is ingesteld door een projectbeheerder van Tasking Manager.
2. Een mapper op afstand selecteert een vierkant van een taak op de kaart, voltooid het in kaart brengen en markeert de taak als voltooid.
3. Een tweede mapper op afstand controleert of de taak compleet is en voldoet aan de gevraagde criteria en markeert de taak als 'gevalideerd'.
4. De voortgang van het in kaart brengen van het project is te volgen via de grafiek **Tijdlijn bijdragen** aan de onderzijde van de pagina met informatie over het project. Het project kan worden teruggeschaald of, als dat nodig is, gearchiveerd  door de beheerder.

### Inloggen in Tasking Manager
{:.no_toc}

De Tasking Manager is een afzonderlijk programma dat het in kaart brengen in OpenStreetMap coördineert. Het maakt echter gebruik van het systeem voor inloggen van OpenStreetMap. Dit betekent dat u geen afzonderlijk gebruikersaccount hoeft te maken voor het gebruiken van de Tasking Manager, maar u dient wel een account te maken voor OpenStreetMap en in te loggen op OpenStreetMap vóórdat u de Tasking Manager kunt gebruiken om in kaart te brengen.

Wanneer u voor de eerste keer de Tasking Manager bezoekt zult u een knop "Login" zien in de rechterbovenhoek van het scherm.
![TM login 1][]

Klik op die knop en vul uw gebruikersnaam en e-mailadres in op het volgende scherm.

![TM Quick Start 1a][]

Vervolgens kunt u kiezen of u een nieuw account wilt instellen bij OpenStreetMap of een bestaand account wilt gebruiken

![TM Quick Start 1b][]

In het eerste geval wordt u doorgeleid naar de website van OpenStreetMap. Hier kunt u zich registreren en de Tasking Manager toestaan toegang te verkrijgen tot uw voorkeuren voor OpenStreetMap. Maak een account aan op de website van OpenStreetMap als u dat nog niet heeft. Als u er voor kiest een bestaand account te gebruiken, hoeft u slechts toegang tot uw voorkeuren toe te staan.

![TM login 2][]

![TM login 3][]

Als u eenmaal bent ingelogd in OpenStreetMap zult u worden teruggeleid naar de Tasking Manager, waar u nu in zou moeten loggen. Klikken op uw gebruikersnaam in de rechterbovenhoek van het scherm geeft een contextmenu weer waar u toegang krijgt tot uw persoonlijke instellingen. Hier kunt u meer informatie opgeven die u helpt bij het gebruiken van de Tasking Manager.

## Instellingen

![TM personal][]

![TM language editor][]{:style="float:right;height:100px"} 


De Task Manager opent automatisch in het Engels - klik op **English** om naar een andere taal over te schakelen. Vanaf hier kunt u ook;

- Klikken om berichten en notificaties weer te geven die naar u zijn verzonden, Pictogram ![TM notifications][]{:style="float:left;height:18px"}, rechtsboven.
- Uw profiel voor Tasking Manager bekijken,
- Uw e-mailadres bijwerken en sociale media kunt afhandelen
- De bewerker voor het in kaart brengen van uw voorkeur selecteren,
- Uw ervaringsniveau als mapper bekijken
- De typen projecten selecteren die uw belangrijkste interesse hebben,  
- Een lijst bekijken van de projecten waar u aan bijgedragen hebt,
- Kiezen welke notificaties aan u mogen worden verzonden
- Uitloggen

## Een project zoeken

   ![TM Start mapping][]{:style="float:left;height:50px"} op de thuispagina brengt u naar de hoofdlijst met projecten in de Tasking Manager. Deze lijst is ook te vinden via __PROJECTEN VERKENNEN__

![TM Quick Start 3][]

Het scherm Lijst met projecten van Tasking Manager is opgedeeld in drie belangrijke gebieden:

- Zoek- en Filteropties langs de bovenzijde
- Scrollbare lijst met projecten
- Een kaartweergave voor de Lijst met projecten kan worden ingeschakeld met het pictogram rechtsboven. ![TM show map][]{:style="float:left;height:20px"}

#### Zoek- en Filteropties
{:.no_toc}

Standaard worden alle beschikbare projecten voor het in kaart brengen weergegeven. U kunt het filtergedeelte Zoeken van het scherm gebruiken om het aantal projecten waaraan u zou willen werken verder te beperken.

![TM filter projects][]

- **Projecten zoeken** - Als u het nummer van het project waaraan u wilt werken weet, kunt u dat invoeren in 'Projecten zoeken' en direct daar naartoe worden gebracht. U kunt ook zoeken op tekst vanuit de beschrijving van het project.
- **Moeilijkheid in kaart brengen** - Sommige projecten zijn moeilijker in kaart te brengen dan andere. Deze optie stelt u in staat de projecten te vinden die voor uw ervaringsniveau het meest toepasselijk zijn. U wordt aangemoedigd om te werken aan projecten die het beste passen bij huw ervaringsniveau, in het bijzonder als u een al meer ervaren mapper bent.
- **Meer filters** - stelt u in staat te filteren op;
  - Campagne
  - Organisatie
  - Locatie
 - U kunt de lijst met resultaten ook sorteren

**Kaartweergave** Als u er voor kiest om de kaart weer te geven, kunt u een kaart van de wereld bekijken die aangeeft waar de projecten zijn, of een schijf die het aantal projecten in een gebied aanduidt. Zoom in voor meer details, en u kunt een project selecteren door te klikken op zijn zijn link in de kaart.   

![TM map][]

### In kaart brengen via de Tasking Manager
{:.no_toc}

![TM4 project graph]{:style="float:right;width:300px"} Als u eenmaal een project hebt gevonden dat uw interesse heeft, zal  klikken op dat project u brengen naar het meer gedetailleerde item voor dat project. Scroll naar beneden voor meer informatie, zoals de betrokken teams, eventuele opmerkingen over het project, wie hebben bijgedragen en een grafiek over de voortgang.  

Pictogrammen geven de typen voor in kaart brengen aan, zoals; 
- Wegennetwerken: Gebruikt door mensen in het veld om gegevens in te laden in hun draagbare navigatieapparatuur en zo te bepalen hoe ze bij afgelegen gebieden kunnen komen
- Dorpen in kaart brengen: Veelal gebruikt om plekken waar mensen wonen te identificeren en door een ramp getroffen zouden kunnen zijn
- Gebouwen in kaart brengen: Deze worden voor inschattingen van schade gebruikt of om ziekteverspreiding bij te houden. Ook geschikt voor het schatten van bevolkingsaantallen.
- Rivieren, muren en andere objecten in kaart brengen


![TM4 contribute][]{:style="float:left;height:50px"} aan de rechteronderzijde brengt u naar het scherm waar u kunt kiezen om te beginnen met het in kaart brengen, en waar u nog meer gedetailleerde informatie zult zien.    


![TM project description][]



## Pagina Project

Alles wat u van dit project moet weten staat hier, inclusief een volledige beschrijving van het project. Onder de beschrijving is het scherm verdeeld in een linker- en rechtergedeelte. Het linkergedeelte is een paneel met tabs voor;

- **Taken** Een lijst met taken die kan worden gefilterd overeenkomstig met 'Alles', 'Beschikbaar voor in kaart brengen', of 'Klaar om te valideren'.  
- **Instructies** bekijk **Instructies taak** hieronder voor meer informatie, maar zorg er voor dat u alle informatie hier leest & begrijpt, voordat u begint met het in kaart brengen. 
- **Bijdragen** met een keuzeselectie om de lijst met bijdragen te filteren volgens de status van de mappers.  

De rechterkant van het scherm is een kaart met de vierkanten (Taken), gekleurd op grond van hun status. Vierkanten die voor u beschikbaar zijn, kunnen worden geselecteerd door er op te klikken. 

![TM map key][]{:style="float:right;height:200px"}

- De niet gekleurde taken zijn aangemaakt en beschikbaar voor in kaart brengen
- Vaalblauw - klaar om te valideren  
- Geel - meer in kaart brengen nodig
- Groen - in kaart gebracht en gevalideerd - geen werk meer nodig
- Grijze vierkanten zijn niet beschikbaar 
- Roze vierkanten geven gebieden met hogere prioriteit aan en
- ![TM padlock][]{:style="float:left;height:20px"} zijn vergrendeld door een andere mapper

Niet alle gebieden van de wereld zij hetzelfde als dat van u, dus kan er specifiek advies voor taggen worden opgegeven. Het Afrikaanse wegennetwerk is bijvoorbeeld heel anders dan typisch Amerikaanse of Europese systemen voor snelwegen.  
Er zal een gedeelte zijn dat de **Opmerking wijzigingenset** aangeeft die u zou moeten laten verschijnen in uw programma voor het bewerken als u uw wijzigingen uoloadt/opslaat, samen met de **bron**informatie die u (afhankelijk van uw software voor het bewerken) zou moeten kopiëren & plakken naar het veld Bron bij het maken van wijzigingen.  
Soms zouden **specifieke beelden** voor een taak beschikbaar kunnen zijn - u zou misschien moeten instemmen met een licentie om er toegang toe te verkrijgen. Instructies zullen gewoonlijk de gemakkelijkste manier aangeven om dit in programma's voor bewerken, zoals JOSM of iD, te laden.  
Bij het controleren van een taak die als voltooid is gemarkeerd, zullen validatoren verwachten dat de vereisten van de tab Instructies allemaal zijn voltooid. U zou kunnen merken dat het voltooien van een volledige taak heel moeilijk is - hieronder zijn richtlijnen beschikbaar voor het ontgrendelen van taken; als ook het verschaffen van nuttige terugkoppeling voor de volgende mapper.  

Hoewel u misschien niet de bewerker van uw voorkeur hebt ingesteld op uw pagina met voorkeuren, heeft u de optie om van bewerker te wisselen voor de taak die u op het punt staat te selecteren.  

### Keuze van bewerker

Verschillende opties voor bewerken komen beschikbaar zodra u een taak vergrendeld hebt.

##### Bewerken met JOSM
{:.no_toc}

Start JOSM voordat je deze link gebruikt en de bestaande gegevens van OSM  zullen automatisch worden ingeladen in JOSM.

>  1. 'Afstandsbediening inschakelen' moet zijn geselecteerd - te vinden onder **Bewerken / Voorkeuren / Afstandsbediening**
>  2. Als u al eerder de plug-in 'continuosDownload' hebt geïnstalleerd, is het het beste om die uit te schakelen (deselecteer 'Doorlopend gegevens van OSM downloaden' in het menu **Bestand** in JOSM).  
>  3. Als JOSM ook de afbeeldingen niet automatisch laadt, zijn die normaal gesproken te vinden in het menu **Afbeeldingen**. [Hier meer info over afbeeldingen ](/nl_NL/josm/more-about-josm/#add-imagery)  


##### Bewerker iD
{:.no_toc}

Selecteer dit om automatisch de OpenStreetMap bewerker iD in de Tasking Manager te openen in uw webbrowser, met bestaande gegevens van OSM geladen. De webbrowser Internet Explorer ondersteunt op dit moment het gebruik van iD niet, en het zal in plaats daarvan Potlatch 2 laden.

##### Potlatch 2
{:.no_toc}

De bewerker zal laden in een nieuw venster of tab. Potlach zal in dit stadium niet automatisch het begrenzingsvak van de taak laten zien.

<!-- maar u kunt dat laten doen door de volgende procedure te volgen:  

1. In de Tasking Manager, selecteer een taak en klik op Beginnen met in kaart brengen om die te vergrendelen  
2. In de Tasking Manager, selecteer Bewerken met JOSM (als er een venster verschijnt dat zegt dat "JOSM remote control did not respond..." klik eenvoudigweg op OK).  
3. Onder de knop Bewerken met JOSM, staat de tekst "Tip: Download het volgende .gpx-bestand…". Download het .gpx-bestand en noteer waar het wordt opgeslagen.  
4. In de Tasking Manager, wijzig van Bewerken met JOSM naar Bewerken met Potlatch 2. Potlatch zou moeten openen in een nieuwe tab.  
5. In Potlatch, selecteer Background, dan Vector File…  
6. In het venster Load Vector File, aan de onderzijde naast File, klik op Open, en navigeer naar het .gpx-bestand dat u zojuist hebt gedownload  
7. In het venster Load Vector File, zorg er voor dat het vak Show column is geselecteerd voor het .gpx-bestand, en sluit dan het venster  
8. Potlatch zou nu de begrenzing moeten weergeven als een vierkant (waarschijnlijk paars). Onthoud dat Potlatch nog steeds gegevens van buiten de begrenzing zal downloaden. -->

##### Field Papers
{:.no_toc}

Gebruik deze optie alleen als u betrokken bent bij een project waar een lokale mapper veldwerk heeft gedaan en papieren kaarten heeft gevuld met informatie, zoals straatnamen. Deze kaart kan worden ingescand en gebruikt als achtergrondafbeelding voor een mapper op afstand of een lokale mapper om de informatie te lezen en de gegevens van OpenStreeetMap bij te werken [gedeelte Field papers van LearnOSM](/nl_NL/mobile-mapping/field-papers/).

#### Een taak selecteren om in kaart te brengen
{:.no_toc}

![TM Map a Task][]{:style="float:left;height:50px"} zal een willekeurige taak voor u vergrendelen, en is de beste optie om te kiezen tijdens een het in kaart brengen op een Mapathon, of als veel mensen tegelijkertijd werken aan één project. Maar er zouden ook situaties kunnen zijn waar u er een voorkeur voor hebt uw uiteindelijke me de kaart te selecteren, maar in alle gevallen zult u het stadium bereiken waar uw Taak is vergrendeld, en uw 2-urige aftelwekker is begonnen.
> **Tip**  - Maak een notitie van uw begintijd, zodat het vierkant niet per ongeuk wordt ontgrendeld terwijl u er nog steeds aan werkt. Als dat gebeurt, en een andere mapper selecteert het en begint met in kaart brengen is het zeer waarschijnlijk dat er later problemen optreden met **conflicten** (Twee mappers hebbennhetzelfde object bewerkt, en de database van OpenStreetMap verhindert dat u uw werk uploadt totdat u aangeeft welk werk van welke persoon correct is). Voor meer informatie over [conflicten](/nl_NL/beginner/id-editor/#saving-your-changes) of in ons [gedeelte HOT Tips](/nl_NL/hot-tips/saving/). Als u in kaart brengt met JOSM, bekijk [JOSM oplossen van conflicten](/nl_NL/josm/josm-conflict-resolution/).  

![TM history instructions][]{:style="float:right;"} Als u eenmaal uw Taak hebt vergrendeld, en de begrenzing van uw vierkant (Taak) wordt weergegeven. U kunt nog steeds op de tabs klikken voor;  

- **VOLTOOID** waar u later zult aangeven waarom u deze taak hebt verlaten, zoals dat u het gevraagde in kaart brengen hebt voltooid, of dat u om een of andere reden niet in staat bent geweest om hem te voltooien - zorg er voor dat u een bericht achterlaat waarom, zoals " *Run out of time, I've done all of the top half of the square, but there is a lot more to be done in the bottom half* " voordat u **Een andere taak selecteren** selecteert.  
- **INSTRUCTIES** waar u opnieuw de instructies voor de taak kunt bekijken, als u zich enkele details niet kunt herinneren, misschien voor te gebruiken tags voor bepaalde objecten, of wat te doen met afbeeldingen, voordat u doorgaat met in kaart brengen.  
- **GESCHIEDENIS** die nuttig is om te controleren in het geval er ene opmerking van een eerdere mapper is, zoals dat zij alleen het bovenste gedeelte van het vierkant hebben voltooid, en u zich dient te concentreren op de onderste helft.  

**Slechts voor bevestiging** - Klikken op de knop **Begin met in kaart brengen** of vergrendelen van uw vierkant op de kaart, wordt de taak vergrendeld, zodat een andere mapper het niet kan selecteren totdat het opnieuw beschikbaar komt, en start een teruglopende klok van 2 uur (120 minuten), waarna de taak automatisch weer wordt ontgrendeld. <!--Het is goed om u aan te wennen om regelmatig te controleren of de tijd nog niet is verstreken--> Het komt geregeld voor dat men zo opgaat in het in kaart brengen dat men zich niet realiseert dat uw taak weer is vrijgegeven, en er nog iemand anders aan kan gaan werken. Dit kan leiden tot conflicten en problemen.

> **Tip** Bij het bewerken met de bewerker ID in de Tasking Manager, gebruik 'Volledig scherm' om uw gebied voor bewerken groter te maken. Afhankelijk van uw besturingssysteem en webbrowser, zou dit kunnen wordne gedaan met de toets **F11**, een andere toetscombinatie, of vanuit het menu van de webbrowser.  

![ID normal][]  

![ID full screen][]

### Een vierkant voor een taak splitsen

Nadat u uw taak hebt geselecteerd en die hebt geïnspecteerd met de afbeeldingen op hun plaats, zou u zich kunnen realiseren dat er veel te veel detail is vereist voor het in kaart brengen. Een voorbeeld hiervan is het traceren van gebouwen in dichtbebouwde stedelijke gebieden, of het lokaliseren van kleine dorpen in grote gebieden. Als richtlijn: waar het voor een persoon niet mogelijk is om de taak te voltooien binnen de tijdslimiet van 2 uur, kunt u vaak de taak splitsen in 4 kleinere gebieden. *Gebruik dit voorzichtig* - als/wanneer vierkanten te klein gesplitst worden is het moeilijk te beoordelen om welk type weg het gaat, en om andere objecten te identificeren.

> Wees u ervan bewust dat bestaande opmerkingen over het eerder voltooide werk niet meer beschikbaar zullen zijn na het splitsen.


### Het in kaart brengen van een Taak of vierkant beëindigen

![TM end mapping][]{:style="float:right;width:300px"}

##### Een taak ontgrendelen voordat deze voltooid is
{:.no_toc}

Als u begint aan een taak, maar deze niet af kunt ronden, kunt u de taak ontgrendelen en het is een goede gewoonte  een opmerking voor de taak achter te laten. Geef aan wat er nog moet gebeuren en kies **Een andere taak selecteren**. Zorg ervoor dat uw opmerkingen relevant zijn en gericht zijn op het helpen van de volgende mapper.

Bijvoorbeeld:

    Almost complete, small village top left 
    in the task square to be traced though


##### Een taak indienen of een taak ontgrendelen die volledig in kaart is gebracht
{:.no_toc}

Het is bijzonder lastig om er absoluut zeker van te zijn dat u een taak hebt afgerond - het is echter acceptabel de taak als voltooid te markeren als u redelijk zeker weet dat u klaar bent - een andere mapper zal de inhoud controleren bij het valideren en dan kunnen kleine aanvullingen worden gemaakt.

Om het proces efficiënt te laten verlopen, is het handig dat mappers klikken op "Taak indienen", in plaats van ze open te laten voor andere mappers die 'niet zeker' zijn en er tijd aan spenderen door ze nogmaals te bekijken.

Wanneer u klaar bent met bewerken en denkt dat de taak voltooid is, sla dan eventuele bewerkingen met uw bewerkingsprogramma op en ga terug naar de Tasking Manager.

+ Voeg opmerkingen toe aan het vak die vermelden wat u hebt gedaan en nog belangrijker: waar u niet zeker van bent. Bijvoorbeeld: "Complete as far as I can see, but there is cloud covering the top right corner of the square & I cannot see to trace this area".
+ Klik op de knop "Taak indienen" en uw werk is klaar om nagekeken te worden.

##### Een taak markeren als Slechte afbeelding
{:.no_toc}

U zult soms een taak selecteren die niet in kaart kan worden gebracht, omdat de afbeelding in een te lage resolutie is of omdat er wolken hangen. Sluit gewoon die taak in uw bewerker en gebruik de knop "Markeren als Slechte afbeelding" m vast te leggen dat de taak niet in kaart kan worden gebracht wegens slechts afbeeldingen.


#### Een bericht sturen vanuit het vak Opmerkingen

Bij het vermelden van een opmerking voor een taak kunt u de opmerking als een bericht verzenden naar een benoemde mapper. Net zoals bij Twitter, gebruikt u hiervoor eenvoudigweg een @ gevolgd door de gebruikersnaam. Dit zal een bericht versturen naar de gebruiker met de opmerkingen uit dit vak en een link naar de taak waaraan de opmerking is gerelateerd.

Bijvoorbeeld:

    @HOTMppr nice work tracing the building  
    details here. You missed a small group  
    of houses on the upper left of the task square,  
    I added a few in, but some still remain.

Dit is met name nuttig bij het valideren of verder gaan met andermans werk - u kunt terugkoppeling geven of iemand bedanken of iets anders.

+ U kunt een link toevoegen naar een site die de mapper kan helpen, bijvoorbeeld <http://learnosm.org/nl_NL/coordination/remote-tracing/#buildings-walls-compounds-barriers>
+ Denk eraan dat mensen van over de gehele wereld bijdragen, dus gebruik eenvoudige en begrijpelijke taal. Als u opmerkingen in andere talen tegenkomt, zijn programma's als Google Translate vaak redelijk effectief om te vertalen.

<!-- helaas niet meer beschikbaar in TM4
#### Verwijzen naar een bepaalde taak bij het verzenden van een e-mail  

Wanneer u een bericht moet verzenden, zoals een e-mail of een bericht op IRC, en u vraagt iets met betrekking tot een bepaalde taak binnen een project (misschien heeft u hulp nodig bij het identificeren van iets vanaf de satellietbeelden):  

1. Klik op het betreffende vierkant van de taak  
2. Klik op de adresbalk in uw webbrowser, die iets zou moeten laten zien als 'http://tasks.hotosm.org/project/713?task=259'  
3. Kopieer deze link in het bericht. 
-->

## Hulp krijgen

### E-mail

Voor vragen die misschien enig onderzoek vergen om te worden beantwoord of meer gedetailleerde uitleg, is het gewoonlijk het beste om te schrijven naar mapper-support@hotosm.org

### Live tekstgebaseerde hulp

1. Registreer u op slack.hotosm.org. Dit vereist het invullen van een formulier en het zou even kunnen duren voordat u geaccepteerd wordt.
2. Neem deel aan het kanaal mapper-support

### Vraag / opmerking voor het project achterlaten, contact opnemen met de maker van het project

Door het gebruiken van de tab "Opmerkingen" voor het project kunt u vragen en opmerkingen van andere gebruikers zien en er zelf een achterlaten. <!--U kunt ook klikken op de link "Contact projectbeheerder" en dat zal uw opmerking/vraag automatisch richten aan de maker van het project. -->

Alle opmerkingen zijn openbaar en het is niet in echte tijd, live chat. Gebruik de optie Slack hierboven als u onmiddellijk hulp nodig hebt.

![TM comments][]


## Hints en tips voor bewerken

U heeft nu een goed beeld gekregen van wat de Tasking Manager is en van enkele van de verscheidene functies die het ondersteunt. In tegenstelling tot normale bewerkingen wordt dit programma veel gebruikt voor tijdkritische projecten met veel deelnemers - dit kan enigszins afwijken van wat u normaal gesproken gewend bent.

Enkele algemene adviezen om in acht te nemen wanneer u met dit programma werkt:

* Probeer het ver buiten het vierkant van uw taak in kaart brengen te vermijden - andere mappers kunnen in dat gebied bezig zijn waardoor dubbele gegevens worden verkregen. Het is oké om objecten zoals gebouwen die de grens overschrijden in kaart te brengen, maar ga niet veel verder dan dat - upload meteen uw wijzigingen na het bewerken in het grensgebied.
* Trek wegen, waterwegen en andere objecten door tot net over de grens - dan kan de volgende mapper verdergaan met waar u gebleven bent, daarom is het van belang om meteen op te slaan en te uploaden als u dit gedaan hebt.
* Als u twijfelt over wat een bepaald object is, gebruik dan het gedeelte voor opmerkingen of controleer het op de wiki.
* Als u een serieuze fout maakt, bijvoorbeeld het verwijderen van een belangrijk object of relatie - gebruik IRC of het vak voor opmerkingen om andere mappers in te lichten en u te helpen om dit ongedaan te maken. Probeer de wijzigingenset toe te voegen of een beschrijving van wat er is gebeurd. Het is een gezamenlijk project en dus zijn er veel anderen om u te helpen. - Het is belangrijk te onthouden dat iedereen soms fouten maakt.
* Schroom niet om terugkoppeling te vragen, mappers die uw werk nakijken kunnen kort van stof zijn of to the point, maar als u ze laat zien dat u graag met ze in gesprek gaat, is het resultaat vaak veel beter voor iedereen die betrokken is. Het kan soms lastig zijn om in een andere taal te communiceren en het is makkelijk om in een andere taal kortaf te lijken wanneer u een bericht doorgeeft in een taal die niet uw eigen is.
* Valideer niet uw eigen werk - een tweede paar ogen zal altijd tot betere resultaten voor het in kaart brengen leiden.
* Maak u geen zorgen als andere mappers kortaf zijn wanneer ze uw werk controleren - net zoals u willen ze graag dat alle gegevens nauwkeurig in kaart gebracht worden. Terugkoppeling is altijd gericht op het resterende werk en zeker geen kritiek op uw inzet.


## Valideren

Valideren is het proces dat een ervaren mapper het in kaart brengen van de initiële mapper van een taak in het project nakijkt. Het is ontworpen om te bevestigen dat het in kaart brengen volledig is en dat de kwaliteit van de gegevens goed is. Het is er ook om mappers aan te moedigen door ze te bedanken voor hun tijd, te bevestigen dat hun in kaart brengen goed is of door instructies te geven over hoe zij hun in kaart brengen kunnen verbeteren.

De meest effectieve methode is om beginnende mappers, in de eerste stadia van hun in kaart brengen, te vinden, hen gerust te stellen en ze vertrouwen te geven door te bevestigen dat wat zij doen het juiste is, of door ze te helpen eventuele fouten te corrigeren die zij gemaakt hebben. voordat zij teveel taken in kaart hebben gebracht. Dit verkleint het aantal in een later stadium op te lossen problemen om hun in kaart brengen op peil van de standaard te brengen en ze de aanmoediging te geven te weten dat zij worden ondersteund bij wat zij doen.

### Uw gebruikersprofiel

De Tasking Manager 4 heeft een aantal wijzigingen die de beschikbare gegevens voor het uitvoeren van valideren beïnvloeden. Zorg er voor dat het bezoeken van uw gebruikersprofiel uw eerste activiteit is in de nieuwe Tasking Manager, door *Instellingen* te selecteren uit het keuzemenu onder uw gebruikersnaam voor OpenStreetMap (OSM) in de rechterbovenhoek.
    • Onder *Persoonlijke informatie*: zorg er voor dat u het  e-mailadres van uw voorkeur hebt ingevuld.
    • Onder *Instellingen* schakel naar *Modus Expert* en selecteer uw standaard bewerker en voorkeurstaal.
    • U kunt ook kiezen welke notificaties u wilt ontvangen.

### Beginnen


Klik, om te beginnen, op *Projecten verkennen* aan de bovenzijde van de pagina.
Op de pagina Projecten kunt u op elk van de projecten klikken om naar dat project te gaan, of u kunt het bereik aan filters gebruiken om het project of projecten te selecteren die u wilt zien of waaruit u wilt selecteren.

![TM choose project for validation][]

![TM filter project for validation][]

Na het filteren en/of selecteren van het project waaraan u wilt werken, scroll naar beneden naar de onderzijde van de volgende pagina naar *Vragen en opmerkingen* om eventuele berichten te zien die zijn achtergelaten door eerdere mappers/validators met betrekking tot het project. Klik dan, rechtsonder, op de rode knop *Bijdragen* om naar de volgende pagina te gaan.

Deze pagina zou moeten openen met de instructies voor het project zichtbaar (1). Indien niet, selecteer *Instructies*. Lees de instructies om te begrijpen welke afbeeldingen moeten worden gebruikt en wat de mappers gevraagd is te doen. Dit zal u inzicht geven over de manier waarop de mappers in kaart brengen op de manier waarop zij dat doen en of de instructies misleidend zijn en de mappers het daarom consistent verkeerd doen en dan kunt u contact opnemen met de Projectbeheerder om de instructies te wijzigen om de effecten van dat dat gebeurt te verkleinen.

![TM select for validation][]

Controleer dat u de juiste bewerker hebt (2)
Selecteer ene blauwe taak om te valideren (3)
Klik op de rode knop *Geselecteerde taak valideren* rechtsonder (4)

Een nieuwe pagina zal in de Tasking Manager openen en de geselecteerde taak zal in uw bewerker worden geladen. Op deze pagina heeft uw taak een rood hangslot, andere vergrendelde taken zullen zwarte hangsloten hebben. U heeft nog steeds toegang tot de *Instructies* op deze pagina. U kunt in de *Geschiedenis* zien wie deze taak in kaart heeft gebracht of gevalideerd en toegang krijgen tot hun profiel en statistieken door op hun naam te klikken.

### Meerdere taken selecteren voor valideren

Als de mapper meer dan één taak heeft voltooid, dan zullen zij worden geselecteerd op de kaart als u op één van de getallen drukt. U kunt alle taken in één keer downloaden om te valideren. Zij zullen automatisch uw venster van JOSM/iD aanpassen om ze allemaal te kunnen bergen.

![TM select for validation by contributor][]

Afhankelijk van welke bewerker u gebruikt zou deze mogelijkheid zich anders kunnen gedragen.

In JOSM zal een tweede gegevenslaag voor OSM worden gemaakt, genaamd "Task Boundaries - Do Not Edit or Upload" en daarvoor zal uploaden zijn uitgeschakeld in recente versies van JOSM. JOSM **zal de gegevens van OSM niet downloaden**, omdat het zeer veel gegevens zouden kunnen zijn. In plaats daarvan dient u de grenzen voor de taak als richtlijn te hanteren en handmatig de gegevens naar de actieve bewerkingslaag te downloaden.

<!--
#### Selecteren door een polygoon te tekenen

Deze optie stelt een validator in staat om een vierkant te tekenen rondom een groep taken en ze allemaal in één keer te vergrendelen.

Eenmaal in de bewerker van hun keuze, **moet de validator de gegevens van OSM handmatig downloaden** voor de geselecteerde gebieden van de taken. Dit om het downloaden van alle gegevens van OSM over alle geselecteerde taken te voorkomen.
-->

<!--
#### Selecteren op gebruiker

Een lijst van mappers die een taak als voltooid hebben gemarkeerd wordt weergegeven. Door over een naam in de lijst te gaan worden de taken die zij als voltooid hebben gemarkeerd geaccentueerd. De lijst geeft ook drie belangrijke stukjes informatie over de mapper weer, hun ervaringsniveau, het aantal dagen vanaf dat zij begonnen met in kaart brengen met de Tasking Manager en het aantal dagen vanaf de laatste keer dat zij terugkoppeling ontvingen na valideren. Dit stelt de validator in staat om zich specifiek te richten op nieuwe mappers, ervaren mappers of mappers die gedurende langere tijd geen terugkoppeling hebben ontvangen.

Klikken op de knop "Valideren beginnen" zal alle taken vergrendelen die zijn voltooid door die mapper en stelt de validator in staat ze te openen in de bewerker van hun keuze.

![TM multi selection][]

Eenmaal in de bewerker van hun keuze, **moet de validator de gegevens van OSM handmatig downloaden** voor de geselecteerde gebieden van de taken. Dit om het downloaden van alle gegevens van OSM over alle geselecteerde taken te voorkomen.
-->

### Valideren voltooien


U dient, om een taak te valideren/ongeldig te verklaren, Ja/Nee te selecteren onder *Is deze taak goed in kaart gebracht* en dan uw opmerking in te voeren, en klikken op de rode knop *Taak indienen* om op te slaan, vooraleer een andere taak te selecteren. Als u de taak wilt verlaten zonder de status daarvan te wijzigen, laat dan een o-pmerking achter en klik op *Valideren stoppen*.

![TM finalize validation][]

Voor deze twee keuzes kan en zou de validator een vriendelijk, aanmoedigend commentaar moeten geven, gericht aan de betrokken mapper(s) en hen moeten bedanken voor hun bijdragen en terugkoppeling over hun in kaart brengen. Wees voorkomend vóórdat een taak als ongeldig wordt gemarkeerd. Als slechts een klein aantal dingen ontbreken, voeg ze dan zelf toe, leg in uw opmerkingen uit wat er ontbrak en markeer de taak toch als geldig. Nieuwe mappers zullen het als ongeldig markeren van hun taak als een nogal hard commentaar beschouwen.

U krijgt toegang tot de statistieken van een mapper op hun profielpagina op https://<i></i>tasks.hotosm.org/users/_username_. <!-- Als de mapper consistente fouten maakt, kunt u de projecten, waar die mapper aan heeft gewerkt, zoeken door te gaan naar hun projectpagina en te selecteren Mijn taken, onder hun naam. Als u alle taken wilt zien die door een mapper in een specifiek project in kaart zijn gebracht, kunt u in hun taken zoeken op project-ID. -->


[TM overview]: /images/coordination/tm4_overview.png
[TM Quick Start 1]: /images/coordination/tasking_manager_qs1.png
[TM Quick Start 1a]: /images/coordination/tm4_qs1a.png
[TM Quick Start 1b]: /images/coordination/tm4_qs1b.png
[TM Quick Start 1c]: /images/coordination/tm4_qs1c.png
[TM Quick Start 2]: /images/coordination/tm4_qs2.png
[TM Quick Start 3]: /images/coordination/tm4_qs3.png
[TM Quick Start 4]: /images/coordination/tm4_qs4.png
[TM Quick Start 5]: /images/coordination/tm4_qs5.png
[TM Quick Start 6]: /images/coordination/tm4_qs6.png
[TM Quick Start 7]: /images/coordination/tasking_manager_qs7.png
[TM Quick Start 8]: /images/coordination/tm4_qs8.png
[TM login 1]: /images/coordination/tm4_login1.png
[TM login 2]: /images/coordination/tasking_manager_login2.png
[TM login 3]: /images/coordination/tasking_manager_login3.png
[TM language editor]: /images/coordination/tm4_editor-language.png
[TM personal]: /images/coordination/tm4_personal.png
[TM notifications]: /images/coordination/tm4_notifications.png
[TM Start mapping]: /images/coordination/tm4_start_mapping.png
[TM show map]: /images/coordination/tm4_showmap.png
[TM filter projects]: /images/coordination/tm4_filterprojects.png
[TM map]: /images/coordination/tm4_locationmap.png
[TM4 contribute]: /images/coordination/tm4_contribute.png
[TM4 project graph]: /images/coordination/tm4_projectgraph.png
[TM map key]: /images/coordination/tm4_key-to-squares.png
[TM padlock]: /images/coordination/tm4_padlock.png
[TM end mapping]: /images/coordination/tm4_end_mapping.png
[TM history instructions]: /images/coordination/tm4_completion-instructions-history.png
[TM Map a Task]: /images/coordination/tm4_MapATask.png
[TM contribute]: /images/coordination/tasking_manager_contribute.png
[ID normal]: /images/coordination/tm4_iDeditor.png
[ID full screen]: /images/coordination/tm4_iDeditor_fullsz.png
[TM map tab]: /images/coordination/tasking_manager_map_tab.png
[TM unlock]: /images/coordination/tasking_manager_unlock_task.png
[TM project map]: /images/coordination/tasking_manager_project_map.png
[TM project description]: /images/coordination/tm4_project_description.png
[TM comments]: /images/coordination/tm4_comments.png
[TM task selection]: /images/coordination/tasking_manager_task_selection.png
[TM choose project for validation]: /images/coordination/tm4_validation_select_projects.png
[TM filter project for validation]: /images/coordination/tm4_validation_filter_projects.png
[TM select for validation]: /images/coordination/tm4_validation_selection.png
[TM select for validation by contributor]: /images/coordination/tm4_validation_contributor_selection.png
[TM multi selection]: /images/coordination/tasking_manager_multi_selection.png
[TM finalize validation]: /images/coordination/tm4_validation_finalize.png
