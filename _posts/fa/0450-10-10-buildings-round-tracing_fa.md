---
layout: doc-rtl
title: دورکشی ساختمان‌های مدوّر - ویرایشگر iD
permalink: /fa/hot-tips/tracing-round-buildings/
lang: fa
category: hot-tips
---

دورکشی ساختمان‌های مدوّر - ویرایشگر iD
============

> بروزرسانی شده در تاریخ ۱۳۹۸/۰۴/۰۳

- TOC
{:toc}

ملزومات
----------

![Round Buildings][]


نکاتی که باید توجه کرد:  

- نقطه‌های خود را در محل رسیدن دیوار به زمین بگذارید؛ حداقل سه نقطه قرار دهید. برای اتمام رسم یک محوطه، روی نقطهٔ پایانی دوبارکلیک کنید. با استفاده از ابزار، آن را گِرد کنید (میانبر آن کلید **o** است).  
- مطمئن شوید که تگ گذاشته‌اید!  
- اندازه مهم است؛ *برآورد جمعیت یک منطقه بر اساس مساحت تجمّعی ساختمان‌های آنجا به دست می‌آید*،  
- برای دیدن جزئیات به اندازهٔ کافی زوم کنید؛ مقیاس بزرگنمایی تا ۲۰ متر یا کمتر معمولاً کافی است.  
- **جستجوی ساختمان‌ها**؛ با مقیاسی در حدود ۵۰ تا ۸۰ متر منطقه را پویش کنید. دنبال سایه‌ها و خطوط مستقیم باشید (پیداکردن ساختمان‌های گِرد سخت‌تر است!)  
- ساختمان‌ها و جاده‌ها، رودخانه‌ها، مرز مناطق مسکونی **landuse=residential** یا سایر عارضه‌ها نباید همپوشانی داشته باشند.  
- اگر اشتباه کردید، از دکمهٔ **واگرد** (Undo) استفاده کنید ![back arrow]{: height="26px"} تا آخرین تغییر(ات) برگردانده شود  
- همهٔ ما نقشه را بهبود می‌بخشیم. اگر نقشه‌کش قبلی ساختمان‌ها را به‌شکل مضحک یا اشتباه باقی گذاشته، آن‌ها را درست کنید و خوب است پیام مودبانه‌ای نیز برای وی ارسال کنید.  

ساختمان - تبدیل مربع به دایره
-------------------------------------

![Square to round][]  

اگر ساختمانی را مستطیلی کشیده‌اید، اما می‌بینید که باید دایره باشد تبدیل آن به دایره راحت است؛

- همهٔ گوشه‌ها را روی محیط ساختمانِ دایره‌ای قرار دهید،
- راست‌کلیک کنید و از ابزار دایره‌کردن یا کلید میانبر **o** استفاده کنید - شاید در سایر زبان‌ها حرف دیگری باشد.  

شناسایی
---------------

ساختمان‌های گرد معمولاً به‌صورت ترکیبی قرار می‌گیرند، یا ممکن است به‌صورت انبوه یا تک‌تک و جدا باشند. شاید تشخیصش دشوار باشد که آیا دارید به یک ساختمان مدور، یک بوته یا تخته‌سنگ نگاه می‌کنید. معمولاً ساختمان‌ها در نزدیکی امکانات دسترسی قرار دارند، مانند مسیرها، اگرچه پیداکردن آن‌ها روی زمین‌های خیلی خشک شاید دشوار باشد. ممکن است پوشش گیاهی به‌علت پاخوردن خوابیده باشد. در برخی از نقاط جهان، ساختمان‌ها روی یک تکه زمین خشک قرار دارند که تنها با قایق و از مسیر رودخانه یا دریاچه دسترسی دارند. به‌طور معمول یک منبع آب در شعاع ۲ یا ۳ کیلومتری از هر محل زندگی قابل‌مشاهده است، اما در بسیاری از نقاط جهان آبی نمی‌بینید، و فقط از روی پوشش گیاهی می‌توان فهمید که باید آنجا چیزی باشد.  

در بسیاری از نقاط جهان، ساختن یک روستای جدید در فاصلهٔ کوتاهی از روستای قدیمی آسان‌تر است - و ساختمان‌های قدیمی به‌مرور فرسوده و آوار می‌شوند - گاهی اوقات آتش ساختمان‌ها را تخریب می‌کند. به دنبال سایه‌ها باشید تا به شما کمک کند بفهمید چه چیزی را مشاهده می‌کنید. اگر همهٔ آنچه که بر زمین باقی مانده فقط یک علامت باشد، هیچ سایه‌ای نخواهد داشت. **اگر شک دارید آن را به‌عنوان ساختمان اضافه کنید.**  

![bush-and-round-building][]  
این تصویر هم یک بوته و هم یک ساختمان مدوّر را نشان می‌دهد. به کمک سایه‌ها می‌توان تشخیص داد که به یک ساختمان مدوّر نگاه می‌کنید یا یک بوته. در اقلیم‌های گرم، معمول است که برخی بناها را در مجاورت درختان یا بوته‌ها بیابید و این برای این است که پناهگاه و سایه‌ای فراهم کنند. دستورالعمل‌های مربوط به این کار خاص شامل یک [لینک به یک روزنوشت](https://www.openstreetmap.org/user/IvanGayton/diary/38612) از فردی است که عکس‌هایی از ساختمان‌های این منطقه گرفته و آن‌ها را توصیف می‌کند. لطفاً برای خواندن این اطلاعات وقت بگذارید. ساختمان‌های گرد در نقاط مختلف جهان مواد ساختمانی نسبتاً متفاوتی دارند و سقف آن‌ها نیز متفاوت خواهد بود. دستورالعمل‌های پروژه اغلب راهنماهایی دارد که به شما کمک می‌کند بفهمید چه چیزهایی را مشاهده می‌کنید.  

بهترین کار را انجام دهید؛ حتی متخصصان نیز گاهی اوقات مخالف هستند و گاهی اوقات فقط باید به آنجا بروید تا ببینید دقیقاً در واقعیت چه چیزی وجود دارد. **اگر شک دارید آن را به‌عنوان ساختمان اضافه کنید.**  

تگ‌های ساختمان
-------------

توصیه می‌شود و ایمن‌تر است که برای ساختمانی که آن را هیچ‌وقت ندیده‌اید و با آن آشنا نیستید،  تنها از تگ **building**=**yes** استفاده کنید. این تگ را می‌توانید روی یک ساختمان که به‌درستی تگ‌گذاری شده، مشاهده کنید. به پایین کادر تگ‌گذاری بروید و روی بخش **تگ‌ها** کلیک کنید.

همچنین ببینید  
---------

- [روزنوشت Ivan Gayton دربارهٔ Hadjer Lamis, Chad - نظرات دیگران نشان می‌دهد که توضیحات برای سایر نقاط جهان نیز کاربرد دارد](https://www.openstreetmap.org/user/IvanGayton/diary/38612)

[![building-video]{: height="150px"}](https://www.youtube.com/watch?v=VPJz-AucqF4&index=7&list=PLb9506_-6FMHZ3nwn9heri3xjQKrSq1hN "ویدیوهای آموزشی گروه بشردوستان اوپن‌استریت‌مپ - افزودن ساختمان به اوپن‌استریت‌مپ")  


[keymon]:/images/hot-tips/keymon.png
[Round Buildings]: /images/hot-tips/round_building.gif "نمایش رسم یک ساختمان مدوّر"
[Square to round]: /images/hot-tips/square-round-building.gif "نمایش تبدیل یک ساختمان مربعی به ساختمان دایره‌ای"  
[bush-and-round-building]: /images/hot-tips/bush-and-round-building.png "ساختمان گرد در کنار بوته"
[back arrow]: /images/beginner/back-arrow.png "Undo یا واگرد"
[building-video]: /images/hot-tips/building-video.png "ویدیوهای آموزشی گروه بشردوستان اوپن‌استریت‌مپ - افزودن ساختمان به اوپن‌استریت‌مپ"