---
layout: doc-rtl
title: Presetها یا پیش‌تنظیم‌های JOSM 
permalink: /fa/josm/josm-presets/
lang: fa
category: josm
---

پیش‌تنظیم‌های JOSM 
============

> تاریخ بازبینی ۱۳۹۵/۰۶/۲۷  

اگر مدت طولانی است که از JOSM استفاده می‌کنید، دربارهٔ برچسب‌ها و پیش‌تنظیم‌ها خیلی چیزها می‌دانید. هر شی با دو چیز تعریف می‌شود: اول، هندسهٔ آن (آیا نقطه، خط یا شکل است و مکان آن)، و دوم، مشخصات آن که در قالب تگ هستند.  

هنگامی که چیزی را رسم می‌کنید و از منوی Presets انتخاب می‌کنید، تگ‌های صحیح به‌صورت خودکار به شی اعمال می‌شوند.  

چنانچه تمایل به استفاده از پیش‌تنظیم‌ها داشته باشید، وقتی بخواهید تگ‌هایی را اضافه کنید که در منو وجود ندارد یا وقتی بخواهید تگ‌های خود را سفارشی کنید، چه اتفاقی می‌افتد؟  

در این مورد، می‌توانید آیتم‌های منوی دلخواه به Presets اضافه کنید. در این بخش خواهیم دید که چگونه این کار را انجام دهیم. در [فصل بعد](/fa/josm/creating-presets)، نحوهٔ ایجاد فایل‌های پیش‌تنظیم سفارشی برای خودتان را پوشش خواهیم داد.  


اضافه‌کردن پیش‌تنظیم‌ها
-----------

منوها و زیرمنوهایی که منوی Presets را تشکیل می‌دهند در فایل‌هایی ذخیره شده‌اند که نحوهٔ ایجاد منو و فرم‌هایی که با کلیک بر روی هر پیش‌تنظیم بالا می‌آید با این فایل‌ها تعریف می‌شود و همچنین تگ‌هایی که بر اساس نحوهٔ پرکردن فرم به یک شی افزوده می‌شود در این فایل‌ها تعریف شده است.  

فایل‌های Preset را می‌توان از یک بایگانی آنلاین یا بایگانی محلی روی کامپیوترتان، به JOSM اضافه کرد.  

* برای اضافه‌کردن یک مدخل جدید به منوی Presets،‏ JOSM را باز کنید و به Edit ->‏ Preferences بروید.  
* به‌سمت پایین روی سومین زبانه کلیک کنید، شکلش مانند شبکه‌ای از خطوط است که کرهٔ زمین را پوشانده.  

![tagging presets tab][]

* از قسمت بالا روی Tagging Presets (پیش‌تنظیم‌های تگ‌گذاری) کلیک کنید.  

![tagging presets menu][]

* یک فایل پیش‌تنظیم اینترنتی را از لیست سمت چپ انتخاب کنید و سپس روی فلش آبی کلیک کنید تا اضافه شود. در این مثال، پیش‌تنظیم با نام New Tags را اضافه می‌کنیم.  

![example presets][]

* می‌بینید که یک آیتم جدید به لیست طرف راست افزوده می‌شود.  
* OK را کلیک کنید.  
* لازم است که JOSM را بسته و دوباره اجرا کنید.  
* لایهٔ جدیدی ایجاد کنید و یک نقطه یا شکل به آن اضافه کنید.  
* به منوی Presets بروید. یک مدخل اضافی در پایین منو مشاهده خواهید کرد که به چندین گزینه گسترش می‌یابد که این‌ها در نصب اولیهٔ JOSM وجود نداشت.  

![additional tags preset][]

* بیشتر پیش‌تنظیم‌ها کاربردهای نسبتاً خاصی را پوشش می‌دهند بنابراین فهرست را بگردید و آنچه را که مطابق خواسته‌تان است پیدا کنید.  

* اگر به شما یک فایل پیش‌تنظیم سفارشی داده شده است، می‌توانید آن را به شیوهٔ مشابه به منو اضافه کنید. به‌سادگی به منوی Preferences بروید و به‌جای انتخاب از لیست، روی دکمهٔ (+) در بالا سمت راست کلیک کنید.  

![plus button][]

* مکان فایل خود را مشخص کنید و در صورت تمایل آن را نام‌گذاری کنید.  
* OK را کلیک کنید.  


[tagging presets tab]: /images/josm/tagging-presets-tab.png
[tagging presets menu]: /images/josm/tagging-presets-menu.png
[example presets]: /images/josm/example-presets2.png
[additional tags preset]: /images/josm/new-tags-preset.png
[plus button]: /images/josm/plus-button.png

