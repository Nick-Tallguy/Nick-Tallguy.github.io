---
layout: doc-rtl
title: Presetها یا پیش‌تنظیم‌های JOSM 
permalink: /fa/josm/josm-presets/
lang: fa
category: josm
---

پیش‌تنظیم‌های JOSM 
============

> تاریخ بازبینی ۱۳۹۵/۰۶/۲۷  

اگر مدت طولانی است که از JOSM استفاده می‌کنید، دربارهٔ برچسب‌ها و پیش‌تنظیم‌ها خیلی چیزها می‌دانید. هر شی با دو چیز تعریف می‌شود: اول، هندسهٔ آن (آیا نقطه، خط یا شکل است و مکان آن)، و دوم، مشخصات آن که در قالب تگ هستند.  

هنگامی که چیزی را رسم می‌کنید و از منوی Presets انتخاب می‌کنید، تگ‌های صحیح به‌صورت خودکار به شی اعمال می‌شوند.  

چنانچه تمایل به استفاده از پیش‌تنظیم‌ها داشته باشید، وقتی بخواهید تگ‌هایی را اضافه کنید که در منو وجود ندارد یا وقتی بخواهید تگ‌های خود را سفارشی کنید، چه اتفاقی می‌افتد؟  

در این مورد، می‌توانید آیتم‌های منوی دلخواه به Presets اضافه کنید. در این بخش خواهیم دید که چگونه این کار را انجام دهیم. در [فصل بعد](/fa/josm/creating-presets)، نحوهٔ ایجاد فایل‌های پیش‌تنظیم سفارشی برای خودتان را پوشش خواهیم داد.  


اضافه‌کردن پیش‌تنظیم‌ها
-----------

منوها و زیرمنوهایی که منوی Presets را تشکیل می‌دهند در فایل‌هایی ذخیره می‌شوند که نحوه ایجاد منو و فرم‌هایی را که هنگام کلیک بر روی یک قالب آماده بالا می‌آیند را شرح میدهند، و نحوه تعریف تگهایی که به شی افزوده می‌شود بر اساس نحوه پرکردن فرم تعریف میکنند.  

فایل های Preset را می‌توان از یک بایگانی آنلاین اضافه نمود و یا به صورت محلی روی کامپیوتر ذخیره کرده و سپس به JOSM اضافه کرد.  

* برای اضافه کردن یک مدخل جدید به منوی  Presetها، JOSM را باز کنید و به Edit-> Preferences بروید.  
* روی سه برگه (Tab) پایینتر، شکلی که شبیه کره زمین پوشیده شده با شبکه خطوط است کلیک کنید.  

![tagging presets tab][]

* از قسمت بالا روی "Tagging Presets" (تگهای پیش تنظیم شده) کلیک کنید.  

![tagging presets menu][]

* از اینترنت یک فایل قالب آماده را با انتخاب یکی از آنها در لیست سمت چپ و سپس کلیک روی فلش آبی، اضافه کنید. در این مثال، ما قالب آماده دارای نام "برچسب‌های جدید" را اضافه می‌کنیم.  

![example presets][]

* می‌بینید که یک آیتم جدید به لیست طرف راست افزوده می‌شود.  
* Ok را کلیک کنید.  
* لازم است که JOSM را بسته و دوباره اجرا کنید.  
* لایه جدیدی ایجاد کنید و یک نقطه یا شکل به آن اضافه کنید.  
* به منوی Preset بروید. یک مدخل اضافی در پایین مشاهده خواهید کرد که به چندین گزینه بعدی که در JOSM استاندارد وجود ندارد، گسترش پیدا می‌کند.  

![additional tags preset][]

* اکثر قالبهای آماده تقریباً موارد استفاده خاص را پوشش می‌دهند بنابراین فهرست را بگردید و آنچه را که مطابق خواسته‌تان است را پیدا کنید.  

* اگر به شما یک فایل قالب آماده سفارشی داده شده است، می‌توانید آن را به همین شیوه به منو اضافه کنید. به سادگی به منوی Preferences بروید و به جای انتخاب از لیست، روی دکمه (+) در بالا سمت راست کلیک کنید.  

![plus button][]

* فایل خود را پیدا کرده و به آن یک اسم دلخواه بدهید.  
* Ok را کلیک کنید.  


[tagging presets tab]: /images/josm/tagging-presets-tab.png
[tagging presets menu]: /images/josm/tagging-presets-menu.png
[example presets]: /images/josm/example-presets2.png
[additional tags preset]: /images/josm/new-tags-preset.png
[plus button]: /images/josm/plus-button.png

