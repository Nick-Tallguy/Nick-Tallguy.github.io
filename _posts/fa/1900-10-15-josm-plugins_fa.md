---
layout: doc-rtl
title: افزونه‌های JOSM
permalink: /fa/josm/josm-plugins/
lang: fa
category: josm
---

افزونه‌های JOSM
============


همین‌طور که در تکنیک‌های ویرایش پیشرفت می‌کنید، ممکن است بخواهید برای بهبود مهارت‌های نقشه‌کشی خود از قابلیت‌های بیشتری در JOSM استفاده کنید.در JOSM می‌توانید افزونه‌های متعددی نصب کنید که قابلیت‌های بیستری را به نرم‌افزار اضافه می‌کنند.  

در این بخش نگاهی به نحوهٔ نصب افزونه‌ها می‌اندازیم و برخی از افزونه‌های مفید موجود را بررسی خواهیم کرد.

نصب افزونه‌ها
-------------------
هرگاه می‌خواهید افزونهٔ جدید نصب کنید، به **Edit \>‏ Preferences** بروید و روی زبانهٔ **Plugins** کلیک کنید.  

![Plugins][]

* چنانچه لیست افزونه‌های موجود را نمی‌بینید روی **Download List** کلیک کنید.  
* برای نصب هر افزونه فقط باید خیلی ساده مربع کنار نام آن را تیک بزنید و از پایین صفحه OK را کلیک کنید.  
* در آخر، در بعضی نگارش‌های JOSM وقتی افزونهٔ جدیدی نصب می‌کنید مجبور هستید JOSM را راه‌اندازی مجدد کنید.

تعدادی از افزونه‌های موردعلاقهٔ ما:

1. **[buildings_tools](/fa/josm/josm-more-plugins/#the-buildings-tools-plugin):** اگر ساختمان‌های زیادی رسم می‌کنید، این افزونه فرآیند را سریع‌تر و راحت‌تر می‌کند.  

2. **DirectUpload:** چنانچه ردهای GPS زیادی جمع‌آوری می‌کنید و می‌خواهید آن‌ها را در پایگاه‌دادهٔ OSM ذخیره کنید، این افزونه این کار را راحت می‌کند.  

3. **editgpx:** اگر می‌خواهید ردهای GPS را از دستگاه گارمین آپلود کنید، ممکن است به این افزونه نیاز پیدا کنید. OSM ردهای GPSای که روی کارت حافظهٔ خارجی گارمین ذخیره شده را قبول نخواهد کرد. اما این افزونه می‌تواند آن‌ها را تصحیح کند تا بتوانند آپلود شوند.  

4. **fieldpapers:** با این افزونه می‌توانید ورقه‌های میدانی اسکن‌شده را در JOSM بار کنید.  

5. **imagery_offset_db:** با این افزونه می‌توانید با سایر نقشه‌کش‌هایی که تصاویر ماهواره‌ای را کمی ناتَراز می‌یابند همکاری کنید. این موضوع در فصل‌های بعدی بیشتر توضیح داده خواهد شد.  

6. **print:** قابلیت چاپ را اضافه می‌کند. در صورتی که بخواهید از یک منطقه خروجی چاپی سریع بگیرید و خیلی درگیر ظاهرش نیستید.  

7. **[utilsplugin2](/fa/josm/josm-more-plugins/#more-selection-tools):** ابزارها و منوهای زیادی برای کاربران حرفه‌ای به JOSM اضافه می‌کند. این افزونه در [فصل بعد](/fa/josm/josm-more-plugins) به تفصیل پوشش داده شده است.

[Plugins]: /images/josm/josm-plugins_image00_plug-icon.png
