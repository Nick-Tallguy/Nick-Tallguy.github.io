---
layout: doc-rtl
title: دورکِشی ساختمان‌های مستطیلی - ویرایشگر iD
permalink: /fa/hot-tips/tracing-rectangular-buildings/
lang: fa
category: hot-tips
---

دورکِشی ساختمان‌های مستطیلی - ویرایشگر iD
============

> بروزرسانی شده در تاریخ ۱۳۹۸/۰۴/۰۲

- TOC
{:toc}

ملزومات
----------

![Rectangular building][]  

> این تصویر ![keymon]{: height="24px"} به شما نشان می‌دهد که کدام کلیدها یا کلید چرخان از یک ماوس استفاده می‌شود و کدام کلیدهای صفحه‌کلید زده می‌شود.  

نکاتی که باید توجه کرد:  

- برای اتمام دورکشی یک محدوده، روی آخرین نقطه دوبارکلیک کنید،  
- اگر ساختمان بایست گوشه‌های قائمه داشته باشد، اطمینان حاصل کنید که گوشه‌ها را قائم رسم می‌کنید، یا اینکه از ابزار مخصوص آن استفاده کنید تا گوشه‌ها را قائمه کنید (کلید **q** میانبر آن است).  
- مطمئن شوید که تگ گذاشته‌اید!  
- اندازه مهم است؛ *برآورد جمعیت یک منطقه بر اساس مساحت تجمّعی ساختمان‌های آنجا به دست می‌آید*،  
- قرارگیری ساختمان با اندازهٔ درست در جای درست به مردم کمک خواهد کرد تا مکان خود را پیدا کنند،  
- برای دیدن جزئیات به اندازهٔ کافی زوم کنید؛ مقیاس بزرگنمایی تا ۲۰ متر یا کمتر معمولاً کافی است.  
- **جستجوی ساختمان‌ها**؛ با مقیاسی در حدود ۵۰ تا ۸۰ متر منطقه را پویش کنید. دنبال سایه‌ها و خطوط مستقیم باشید (پیداکردن ساختمان‌های گِرد سخت‌تر است!)  
- ساختمان‌ها و جاده‌ها، رودخانه‌ها، مرز مناطق مسکونی **landuse=residential** یا سایر عارضه‌ها نباید همپوشانی داشته باشند.  
- اگر اشتباه کردید، از دکمهٔ **واگرد** (Undo) استفاده کنید ![back arrow]{: height="26px"} تا آخرین تغییر(ات) برگردانده شود  
- همهٔ ما نقشه را بهبود می‌بخشیم. اگر نقشه‌کش قبلی ساختمان‌ها را به‌شکل مضحک یا اشتباه باقی گذاشته، آن‌ها را درست کنید و خوب است پیام مودبانه‌ای نیز برای وی ارسال کنید.  

ساختمان‌هایی که پنهان هستند یا با زاویه دیده می‌شوند  
--------------------------------------

![building-obscured][]  

مسئلهٔ رایجی است که تصویر ماهواره‌ای با زاویه گرفته شود که باعث می‌شود ساختمان‌ها کج به نظر برسند. در شکل بالا، تصویر سمت راست نشان می‌دهد که ساختمان چگونه باید دورکشی شود. اغلب، ساده‌ترین روش این است که دور سقف را دورکشی کنیم و سپس آن را به نقطه‌ای که دیوارها به زمین می‌رسد، جابه‌جا کنیم. روش دورکشی ساختمان در تصویر بالا این‌گونه بوده است. همچنین توجه کنید ساختمانی که بخشی از آن توسط درخت‌ها پوشیده شده، به‌درستی به‌شکل مستطیل دورکشی شده است. 

ساختمان‌های دارای ridge (با چند شیب)
----------------------------
 
بیشتر ساختمان‌ها یا گوشه‌های ۹۰ درجه دارند یا اینکه دایره‌ای هستند.  

![building-ridge][]  
این ساختمان دارای گوشه‌های ۹۰ درجه است، اما روی سقفش ridge دارد (سقف از نوع دوشیب است). با این زاویهٔ دوربین، ساختمان در نگاه اول به شکل عجیبی به نظر می‌سد.  

![building-tree-ridge][]  
این یک ساختمان مستطیلی است که قسمتی از آن توسط درخت‌ها پوشیده شده است.  

در اقصی نقاط دنیا، استفاده از ورقه‌های آهنی چین‌دار برای سقف رایج است. این سقف‌ها در ابتدای کار که نو هستند، نور خورشید را بازتاب می‌دهند که **جلوهٔ بسیار درخشان و خیره‌کننده‌ای** روی تصویر ماهواره‌ای پدید می‌آورند. وجود بالکن یا **L-شکل بودن** در ساختمان‌ها رایج است و باید اطمینان حاصل کنید که دورکشی شما بر اساس شکل ساختمان انجام می‌شود.  
هنگام دورکشی دور ساختمان، باید سعی کنید ساختمان را در اندازهٔ صحیح و درست در نقطه‌ای که دیوارها به زمین می‌رسند رسم کنید؛ حداکثر تلاش خود را بکنید! در بسیاری از نقاط جهان، قسمتی از ساختمان ساخته می‌شود و سپس تا زمانی که به فروش برسد یا مورداستفاده قرار بگیرد، بدون سقف باقی می‌ماند. ساختمانِ بدون بام را همانند ساختمان معمولی رسم کنید، زیرا طولی نمی‌کشد که سقف به آن اضافه خواهد شد و شاید هم از زمانی که تصویر ماهواره‌ای گرفته شده تا کنون، سقفش اضافه شده باشد.  

بهترین کار را انجام دهید؛ حتی متخصصان نیز گاهی اوقات مخالف هستند و گاهی اوقات فقط باید به آنجا بروید تا ببینید دقیقاً در واقعیت چه چیزی وجود دارد. **اگر شک دارید آن را به‌عنوان ساختمان اضافه کنید.**  

تگ‌های ساختمان
-------------

توصیه می‌شود و ایمن‌تر است که برای ساختمانی که آن را هیچ‌وقت ندیده‌اید و با آن آشنا نیستید،  تنها از تگ **building**=**yes** استفاده کنید. این تگ را می‌توانید روی یک ساختمان که به‌درستی تگ‌گذاری شده، مشاهده کنید. به پایین کادر تگ‌گذاری بروید و روی بخش **تگ‌ها** کلیک کنید.  

همچنین ببینید  
---------

[![building-video]{: height="150px"}](https://www.youtube.com/watch?v=VPJz-AucqF4&index=7&list=PLb9506_-6FMHZ3nwn9heri3xjQKrSq1hN "ویدیوهای آموزشی گروه بشردوستان اوپن‌استریت‌مپ - افزودن ساختمان به اوپن‌استریت‌مپ")  
*برای بعضی زبان‌ها زیرنویس وجود دارد*  

- [روزنوشت Ivan Gayton دربارهٔ Hadjer Lamis, Chad - نظرات دیگران نشان می‌دهد که توضیحات برای سایر نقاط جهان نیز کاربرد دارد](https://www.openstreetmap.org/user/IvanGayton/diary/38612)



[Rectangular building]: /images/hot-tips/rectangular_building.gif "دورکشی ساختمان مستطیلی، قائمه‌کردن گوشه‌ها و تگ‌گذاری."
[keymon]:/images/hot-tips/keymon.png
[building-ridge]: /images/hot-tips/building-ridge.png
[back arrow]: /images/beginner/back-arrow.png
[building-tree-ridge]: /images/hot-tips/building-tree-ridge.png
[building-obscured]: /images/hot-tips/buildings-obscured-traced-1.png "قبل و بعد - دورکشی یک ساختمان که زاویه‌دار دیده می‌شود"
[building-video]: /images/hot-tips/building-video.png "ویدیوهای آموزشی گروه بشردوستان اوپن‌استریت‌مپ - افزودن ساختمان به اوپن‌استریت‌مپ"