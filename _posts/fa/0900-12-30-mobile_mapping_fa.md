---
layout: doc-rtl
permalink: /fa/mobile-mapping/
lang: fa
title: نقشه‌کشی با گوشی هوشمند، GPS یا کاغذ
category: mobile-mapping
cover: yes
nosearch: true
---

نقشه‌کشی با گوشی هوشمند، دستگاه GPS یا کاغذ
=============================

> تاریخ بازبینی ۱۳۹۴/۰۴/۲۳  

برای ایجاد نقشه‌ای کاملاً درست و با جزئیات، باید در منطقهٔ موردنظرتان نقشه‌برداری انجام دهید. راهنماهای این فصل مربوط به انجام نقشه‌برداری به یکی از روش‌های زیر است:  

- GPS که احتمالاً نسبت به GPS گوشی تلفن همراهتان صحت بالاتری ارائه می‌دهد،  
- برگه‌های میدانی. در این روش نقشه‌ای چاپی را برمی‌دارید که بتوانید روی آن یادداشت بنویسید، سپس آن را آپلود می‌کنید و از روی آن نقشه می‌کشید، یا  
- گوشی تلفن همراهتان. برنامه‌های بسیاری برای مسیریابی با استفاده از دادهٔ OSM وجود دارد و برنامه‌های بسیاری وجود دارد که به شما در انجام بررسی‌های میدانی کمک می‌کنند. چندتایی از این برنامه‌ها در اینجا لیست شده‌اند و این لیست روزانه در حال گسترش است و بعضی سازمان‌های امدادی در حال طراحی برنامه‌های خود برای گردآوری داده‌های خاص هستند.  

امروزه گوشی‌های هوشمند بیشتری چیپ رادیو دارند که آن‌ها را قادر می‌سازد از سامانه‌های ناوبری ماهواره‌ای سیگنال دریافت کنند و موقعیت خود را پیدا کنند. رایج‌ترین چیپ‌ها سیگنال‌های فرکانس سامانهٔ موقعیت‌یاب جهانی ایالات متحده (GPS) را دریافت می‌کنند درحالی‌که مدل‌های پیشرفته‌تر ممکن است چیپ‌های دیگری داشته باشند تا بتوانند همزمان فرکانس ماهواره‌های GLONASS روسی را نیز بخوانند.  

کیفیت چیپ‌های به‌کاررفته در گوشی‌ها متفاوت است و درنتیجه صحت داده و عملکرد آن‌ها نیز می‌تواند متفاوت باشد.  

دستگاه‌هایی که چیپ GPS دارند، قادرند به‌صورت خودفرمان، خارج از شبکه و بدون نیاز به ارتباط اینترنتی کار کنند؛ اما دستگاه‌هایی که برچسب «فقط A-GPS» (GPS کمکی یا Assisted GPS) دارند، نیازمند اتصال به شبکهٔ داده (و سیگنال تلفن همراه از یک اپراتور مخابراتی) هستند تا بتوانند به‌طور صحیح کار کنند. دادهٔ A-GPS می‌تواند به چیپ‌های خودفرمان GPS کمک کند تا با پیش-ذخیره‌سازی داده، کارکرد بهتری داشته باشند.  

در اغلب اپلیکیشن‌های نقشه‌کشی برای اینکه مطابق انتظار کار کنند، فرض می‌شود که کاربر یک گوشی هوشمند مجهز به چیپ خودفرمان GPS دارد. مشخصات دستگاه خود را بررسی کنید تا بدانید آیا دستگاهتان چیپ خودفرمان (autonomous chip) دارد یا فقط دارای A-GPS است.  

در بازار نرم‌افزارهای فراوانی (پولی یا رایگان) برای اغلب گوشی‌های هوشمند وجود دارد. هرکدام مزایا و معایب خاص خود را دارد.  

برای انتخاب اپلیکیشن نقشه‌کشی در OpenStreetMap، باید قابلیت‌های زیر را در نظر بگیرید.  

- یادگیری آن آسان باشد، بی‌درنگ قابل‌استفاده باشد  
- از GPX پشتیبانی کند (ایجاد نقطه‌های بین‌راهی، شخصی‌سازی تناوب ثبت رد)  
- امکان مشارکت در OSM را بدهد (افزودن، ویرایش و آپلود داده)  
- بتواند دادهٔ آفلاین OSM را بار کند  
- بتواند فایل‌های چندرسانه‌ای (یادداشت‌ها، عکس‌ها و ویدئوها) را جُغرا-تگ‌گذاری (geo-tag) کند.  
- جریان توسعهٔ آن فعال باشد  

چندین برنامهٔ سازگار با تلفن همراهتان را آزمایش کنید تا با رابط کاربری آن‌ها آشنا شوید و سپس براساس نیاز شخصی‌تان و راهبرد نقشه‌کشی خود، بهترین را انتخاب کنید.

<!-- Commenting for now since tables doesn't look very nice!

نرم‌افزارهای پیشنهادی برای گوشی‌های هوشمند و PDAها
-----------------------------------------------------

| Application      | Usage  | Android  | Blackberry | iOS     | Windows |
| ---------------- | :----: | :------: | :--------: | :-----: | :-----: |
| Geopaparazzi     | m      | O        |            |         |         |
| GPS Essentials   | m      | O        |            |         |         |
| MapZen           | m:p    | O        |            | O       |         |
| Open GPS Tracker | m      | O        |            |         |         |
| OruxMaps         | m      | O        |            |         |         |
| OSMAnd           | m:n:p  | O        | O          | D       |         |
| OSMTracker       | m      | O        |            |         | O       |
| Vespucci         | m:f    | O        |            |         |         |

O - پیشتیبانی می‌شود, D - درحال ساخت, m - نقشه‌کشی, n - مسیریاب, p - ویرایشگر POI, f - ویرایشگر کامل

 -->

بخش‌های بعدی شما را راهنمایی خواهند کرد تا برنامه‌های خاصی که با آن‌ها می‌توانید در OpenStreetMap مشارکت کنید را نصب و استفاده کنید.

> **توجه:** قبل از ادامه، مطمئن شوید که GPS در دستگاه شما وجود دارد و فعال است. در اندروید، به **تنظیمات -> مکان** بروید و آن را فعال کنید.  
> به یاد داشته باشید که GPS درون ساختمان‌ها کار نمی‌کند!
