---
layout: doc-rtl
title: نقشه‌کشی انسان‌دوستانه
permalink: /fa/coordination/humanitarian/
lang: fa
category: coordination
---

# نقشه‌کشی انسان‌دوستانه

![HotGuideLogo](/images/hot-logo.png)

> تاریخ بازبینی ۱۳۹۴/۰۶/۱۷

از شما سپاسگزاریم که داوطلب شده‌اید تا با فراهم‌ساختن دادهٔ روزآمد نقشه به جوامع محلی و سازمان‌های امدادگر که در بحران‌ها وارد عمل می‌شوند، کمک کنید.  

ما نیز همانند شما می‌خواهیم در سریع‌ترین زمان ممکن کمک کنیم و در این کاری که انجام می‌دهیم حس فوریت کاملاً مشهود است. اما به دلیل اینکه سازمانهای امدادی برای دادهٔ نقشه به ما متکی هستند؛ ما نیز بایستی حوصله به خرج داده و سعی کنیم بهترین نقشهٔ قابل‌استفاده برای آن‌ها را ارائه کنیم. از شما هم می‌خواهیم دقت به خرج دهید. هرچند تا زمانی که شما شروع به به‌روزرسانی نقشه کنید کمی زمان می‌برد؛ اما می‌خواهیم شما قبل از شروع خوب درک کنید که چه چیزی را و چگونه وارد نقشه کنید. لطفاً بدون اینکه ابتدا راهنماهای موجود را بخوانید یا تماشا کنید، هجوم نیاورید و شروع به نقشه‌کشی نکنید. اصلاح اشتباهات نقشه زمان بسیار بیشتری از ما می‌گیرد تا اینکه بخواهیم از اول آن‌ها را رسم کنیم و این اشتباهات باعث می‌شود امدادگران در درستی نقشه‌های ما تردید کنند.  

ما دائماً نرم‌افزار و راهنماهای آموزشی‌مان را روزآمد می‌کنیم، اما زمان می‌برد. نرم‌افزار مدیریت وظایف به‌زودی روزآمد می‌شود و فقط افراد باتجربه می‌توانند کارهای نقشه‌کشی را مرور و آن‌ها را به‌عنوان «اعتبارسنجی‌شده» (validated) نشانه‌گذاری کنند. اما فعلاً کار «اعتبارسنجی» را به باتجربه‌ترین نقشه‌کش‌ها سپرده‌ایم؛ پس به نقشه‌کشیدن ادامه دهید تا در آینده یکی از افراد اعتبارسنج نقشه‌کشی تبدیل شوید. **چنانچه یکی از مربع‌های وظایف را انتخاب کنید و مربع سبزرنگ پیغام Review the work را نشان می‌دهد، لطفاً مربع دیگری را انتخاب کنید، زیرا بازبینی کاری است که انجام آن از عهدهٔ یک نقشه‌کش باتجربه بر می‌آید.**  

ما نمی‌خواهیم که شما قبل از شروع، تمام این سایت را مطالعه کنید، اما از شما می‌خواهیم که اصول اولیه‌ را بدانید:  

1.  لازم است به‌دقّت دستورالعمل‌های مدیر وظایف را برای هر پروژه‌ای که می‌خواهید به آن کمک کنید، مطالعه کنید. هر دستورالعملی می‌تواند از دیگری متفاوت باشد؛ بنابراین هر کدام را به‌دقت بخوانید و بفهمید. توضیح کاملی دربارهٔ چگونگی استفاده از [مدیر وظایف اینجا در LearnOSM](/fa/coordination/tasking-manager/) وجود دارد و توضیح می‌دهد که چگونه به‌طور زنده از یک نقشه‌کش باتجربه کمک بگیرید.  

2.  اطمینان حاصل کنید که روی منطقه تا حد لازم زوم کرده‌اید تا هرآنچه که نیاز به رسم دارد را ببینید. [این موضوع و خیلی چیزهای دیگر در اینجا شرح داده شده است.](/fa/coordination/remote/)  

3.  ساختمان‌ها بایستی دورکِشی شوند و شکل آن‌ها بایستی منطبق بر شکل واقعی ساختمان باشد. [این بخش از LearnOSM](/fa/coordination/remote-tracing/) دراین‌باره و دربارهٔ رسم جاده‌ها و شبکهٔ جاده‌ای توضیح می‌دهد.  

از اینکه این متن را خواندید از شما متشکریم و امیدواریم زمان کوتاهی را صرف کنید تا خیالتان راحت باشد که کارهای مهم را درست انجام می‌دهید. ما به همهٔ کمک‌ها نیاز داریم و امیدواریم بتوانید دراین‌رابطه به ما کمک کنید.  

لطفاً به یاد داشته باشید که گرچه این حوادث به‌ندرت اتفاق می‌افتند اما مشکلات و معضلات آن‌ها تا مدت‌ها ادامه پیدا می‌کند. مردم بی‌خانمان می‌شوند و در پناهگاه‌هایی زندگی می‌کنند تا از آب و هوای بدتری در امان باشند. بهداشت سخت می‌شود و امکان شیوع بیماری‌ها و مشکلات دیگر مربوط به آب و غذا تشدید می‌شود. گرچه شاید شما این مشکلاتی را که در خبرها می‌شنوید نبینید، اما وجود دارند و امدادرسان‌ها نیاز به نقشه‌هایی خواهند داشت که وضعیت موجود را به آن‌ها نشان دهد. لطفاً همین حالا به ما کمک کنید، اما به یاد داشته باشید که در آینده نیز بازگردید و دوباره به ما کمک کنید. 