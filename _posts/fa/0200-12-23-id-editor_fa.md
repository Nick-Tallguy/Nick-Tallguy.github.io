---
layout: doc-rtl
title: ویرایشگر iD
permalink: /fa/beginner/id-editor/
lang: fa
category: beginner
---

ویرایشگر iD
=============

> تاریخ بازبینی ۱۳۹۶/۰۳/۲۰

می‌خواهید با استفاده از یک Tasking Manager (مدیر وظایف) برای HOT یا MissingMaps و... نقشه‌کشی کنید؟  [بخش نکات HOT](/fa/hot-tips/) را ببینید.  

- TOC
{:toc}

ویرایشگر iD ویرایشگری دفاکتو و تحت‌مرورگر برای ویرایش OpenStreetMap است. iD سریع و آسان‌کاربرد است و امکان نقشه‌کشی بر اساس منابع مختلف داده مانند تصاویر هوایی و ماهواره‌ای، GPS،‏ Field Papers یا Mapillary را فراهم می‌کند.  

ویرایشگر iD روش بسیار خوبی برای انجام تغییرات کوچک و آسان است که به ویژگی‌های پیشرفتهٔ JOSM (یک ویرایشگر پیشرفته‌تر برای نقشه‌کشی) نیاز ندارند. این فصل اصول اولیهٔ ویرایش با iD را نشان می‌دهد.  

شروع به کار با ویرایشگر iD
----------------------

- ویرایشگر iD به اتصال فعال اینترنتی نیاز دارد.  
-	مرورگر اینترنت را باز کنید و به وبسایت OpenStreetMap در [http://www.openstreetmap.org](http://www.openstreetmap.org) بروید.  
-	با حساب کاربری OpenStreetMap خود وارد سایت شوید  
-	نقشه را تکان دهید و در جایی که می‌خواهید ویرایش انجام دهید زوم کنید. جابه‌جایی نقشه با نگه‌داشتن کلید چپ ماوس و حرکت ماوس به‌طرف منطقهٔ موردنظر انجام می‌شود.  
-	روی فلش کوچک کنار **ویرایش** (Edit) کلیک کنید. سپس روی **Edit with iD (in-browser editor)‎** (ویرایش با iD (ویرایشگر در مرورگر)) کلیک کنید.  

![عکس ۱][image1]


واسط کاربری ویرایشگر ID
-------------------------
![image2][]

1. **Edit Feature Panel:** یا پنجرک  «ویرایش عارضه»، این کادر تگ‌های عارضهٔ انتخاب‌شده روی نقشه را نشان می‌دهد.  
	می‌توانید از این کادر تگ‌ها را ویرایش یا اضافه کنید.  
2. **ابزارها:** این کادر ابزارهای اساسی برای ویرایش را نشان می‌دهد:  
    رسم نقطه (گره)، *کلید میانبر* **1** ![image3][]{: height="24px"}  
    رسم خط (راه)، *کلید میانبر* **2** ![image4][]{: height="24px"}  
    رسم شکل (چندضلعی)، *کلید میانبر* **3** ![image5][]{: height="24px"}  
    واگرد (undo)، *کلید میانبر* **Ctrl+z** ![image6][]{: height="24px"}  
    ازنو (redo)، *کلید میانبر* **Ctrl+y** ![image7][]{: height="24px"}  
    ذخیرهٔ تغییرات، *کلید میانبر* **Ctrl+s** ![image8][]{: height="32px"}  
3. **پنجرک نقشه:** این پنجرک پیکربندی‌های مختلفی را نشان می‌دهد:  
    زوم‌پیش، *کلید میانبر* **+** ![image9][]{: height="24px"}  
    زوم‌پس، *کلید میانبر* **-** ![image10][]{: height="24px"}  
    نمایش مکان شما  ![image11][]{: height="24px"}  
    تنظیمات لایهٔ پس‌زمینه، *کلید میانبر* **b** ![image12][]{: height="24px"}  
    دادهٔ نقشه، *کلید میانبر* **f** ![Map Data][]{: height="24px"}  
    مسئله‌ها، *کلید میانبر* **i** ![Issues][]{: height="24px"}  
    منوی راهنما، *کلید میانبر* **h** ![image13][]{: height="24px"}  
4. **نوار اطلاعات:** در این نوار اطلاعات مختلفی نشان داده می‌شود، نظیر نوار مقیاس و کاربرانی که در این محدوده مشارکت کرده‌اند.  

## پیکربندی لایهٔ پس‌زمینه

روی دکمهٔ «تنظیمات پس‌زمینه» کلیک کنید یا کلید میانبر **b** را بزنید. ![image14][]{: height="24px"}  
![image15][]  
می‌توانید **لایهٔ پس‌زمینه را تغییر دهید** به ارائه‌دهندهٔ موردعلاقه‌تان (پیشفرض تصاویر هوایی بینگ است).  

با کلیک روی **سفارشی** می‌توانید کاشی‌های نقشهٔ خود را اضافه کنید. به‌عنوان مثال، اگر می‌خواهید یک **ورقهٔ میدانی** [^fieldpaper] اضافه کنید، روی **سفارشی** کلیک کنید، سپس روی نماد ذره‌بین (جستجو) کلیک کنید تا پنجرهٔ زیر باز شود:  
![image17][]   
و **نشانی تصویر FieldPaper** خود را وارد کنید، که چیزی شبیه این خواهد بود: <http://fieldpapers.org/snapshot.php?id=cqhmf2v9#18/37.80593/-122.22715>   
برای **افزودن ردهای جی‌پی‌اس از رایانه‌تان** (قالب GPX) فایل GPX را به درون ویرایشگر iD بکشید و رها کنید.  
برای فعال‌سازی **ردهای GPS اوپن‌استریت‌مپ** گزینهٔ آن را علامت بزنید. در تصویر زیر ردهای جی‌پی‌اس عمومی به رنگ‌های مختلفی دیده می‌شوند، که جهت حرکت را نشان می‌دهند.  
![osm gps traces][]  
برای تغییر **ظاهر تصویر** روی **گزینه‌های نمایش** کلیک کنید.  
![DisplayOptions][]  
اگر [آفست تصویر](/fa/josm/aerial-imagery) وجود دارد، می‌توانید با کلیک روی **تنظیم تصویر آفست**، **جابه‌جایی تصویر را تنظیم کنید**.  
![image18][]  

- برای جابجایی تصویر روی دکمه‌های ناوبری کلیک کنید. برای بازگشت به وضعیت پیشفرض، روی دکمهٔ بازنشانی کلیک کنید. ![image20][]  

ویرایش مقدماتی با iD  
----------------------  

### افزودن نقاط  

برای افزودن نقطهٔ جدید، روی دکمهٔ **نقطه** کلیک کنید.  ![image3][]{: height="24px"}  

- نشانگر ماوس به علامت (+) تغییر می‌کند. اکنون روی موقعیتی که می‌شناسید کلیک کنید تا مکانی را مشخص کنید. برای مثال، اگر می‌دانید که در منطقهٔ شما یک بیمارستان وجود دارد، در موقعیت ساختمان بیمارستان کلیک کنید.  
![image21][]  
- توجه کنید که یک نقطهٔ جدید اضافه شد. همزمان، کادر سمت چپ تغییر می‌کند تا یک فرم را نشان دهد که در آن می‌توانید خصوصیات آن شی را انتخاب کنید. روی **Hospital Grounds** کلیک کنید تا نقطه را به‌عنوان بیمارستان مشخص کنید.  
![image22][]  
- می‌توانید با استفاده از فرم‌ها اطلاعات دقیق نقطه را وارد کنید. می‌توانید نام بیمارستان، نشانی و/یا سایر اطلاعات را وارد کنید. توجه کنید که هر عارضه گزینه‌های متفاوتی خواهد داشت و این بستگی به تگی دارد که در کادر عارضه‌ها انتخاب می‌کنید.  
- اگر اشتباه کردید، مثلاً نقطه را در مکان نادرست گذاشتید، می‌توانید با نگه‌داشتن دکمهٔ سمت چپ ماوس روی آن نقطه و کشیدن آن، نقطهٔ موردنظر خود را به یک مکان جدید منتقل کنید. یا اگر می‌خواهید نقطه را حذف کنید، با دکمهٔ سمت چپ ماوس روی نقطه کلیک کنید، با کلیک‌راست منوی زمینه را باز کنید و سپس روی دکمه‌ای که مانند سطل زباله است کلیک کنید.  ![PointToolDelete][]{: height="24px"}  
هر «نقطه»ای که در ویرایشگر iD اضافه می‌شود درواقع یک «گره» منفرد با مجموعه‌ای از «تگ‌ها» است.  

### رسم خطوط  

برای افزودن خط جدید، روی دکمهٔ **خط** کلیک کنید.  ![image4][]{: height="24px"}  

- نشانگر ماوس به علامت (+) تغییر می‌کند. جاده‌ای پیدا کنید که روی نقشه رسم نشده باشد و آن را رسم کنید. در نقطه‌ای که جاده شروع می‌شود، یک بار کلیک کنید، ماوس خود را حرکت دهید و برای اضافه‌کردن نقاط بیشتر، کلیک کنید. برای پایان‌دادن به روند رسم، دوبارکلیک کنید. به کادر سمت چپ توجه کنید.  
![image24][]  
- درست مثل نقطه، برچسب‌های مناسب را برای خط خود انتخاب کنید.  
- می‌توانید با کلیک روی یک نقطه و کشیدن آن، نقاط خط را جابه‌جا کنید.  
- وقتی روی یک نقطه (گره) منفرد از یک خط چپ‌کلیک می‌کنید و سپس راست‌کلیک کنید یا کلید فاصله را فشار دهید منوی زمینه فعال می‌شود و این ابزارها را مشاهده خواهید کرد:  
  - ادامه‌دادن خط از این نقطه ![PointToolContinue][]{: height="24px"}  
  - جداکردن خط‌ها از این نقطه  ![PointToolDisconnect][]{: height="24px"}  
  - تقسیم‌کردن یک خط به دو خط از این نقطه ![PointToolSplit][]{: height="24px"}  
  - حذف نقطه از خط  ![PointToolDelete][]{: height="24px"}  
- وقتی روی یک خط چپ‌کلیک می‌کنید (اما نه روی یک نقطه)، این ابزارها را مشاهده خواهید کرد:  
  - ساخت دایره از خط (فقط اگر خط بسته باشد فعال است)  ![LineToolCircularize][]{: height="24px"}  
  - جداکردن خط از اشیای دیگر  ![LineToolDisconnect][]{: height="24px"}  
  - حرکت‌دادن خط  ![LineToolMove][]{: height="24px"}  
  - قائمه‌کردن همهٔ گوشه‌ها  ![LineToolSquare][]{: height="24px"}  
  - بازتاب‌دادن خط نسبت به محور کوتاه آن ![LineToolReflectShort][]{: height="24px"}  
  - بازتاب‌دادن خط نسبت به محور بلند آن ![LineToolReflectLong][]{: height="24px"}  
  - معکوس‌کردن جهت خط (مناسب برای رودخانه‌ها و خیابان‌های یکطرفه)  ![LineToolReverse][]{: height="24px"}  
  - چرخاندن خط دور مرکزش  ![LineToolRotate][]{: height="24px"}  
  - صاف‌کردن خط  ![LineToolStraighten][]{: height="24px"}  
  - حذف خط  ![LineToolDelete][]{: height="24px"}  

هر «خط» که در ویرایشگر iD رسم می‌شود در واقع یک «راه» است که «تگ‌ها»یی دارد.

> یادداشت ویژه دربارهٔ **حذف**: به‌طور کلی، اگر نقشه‌کشی دیگران نیاز به بهبود دارد، باید از حذف رسم دیگران خودداری کنید. می‌توانید اشتباهات خود را حذف کنید، اما چیزهای رسم‌شده به دست دیگران را، اگر نیاز به اصلاح دارد، باید تلاش کنید که تنظیم کنید. این کار تاریخچهٔ موارد موجود در پایگاه‌دادهٔ OSM را حفظ می‌کند و نوعی احترام به نقشه‌کش‌های همکار نیز هست. اگر واقعاً احساس می‌کنید چیزی باید حذف شود، ابتدا از نقشه‌کش اصلی یا یکی از لیست‌های ایمیل OSM سوال کنید.

### رسم شکل‌ها (چندضلعی‌ها)

برای افزودن یک شکل چندضلعی جدید، روی دکمهٔ **محدوده** کلیک کنید.  ![image34][]{: height="24px"}  

- نشانگر ماوس به علامت (+) تغییر می‌کند. با استفاده از تصاویر به‌عنوان راهنما یک ساختمان را دورکشی کنید.  
- می‌بینید که بسته به خصوصیت‌هایی که به آن اختصاص می‌دهید، رنگ شکل شما تغییر می‌کند.  
![image35][]  
- ابزارهایی که هنگام انتخاب یک شکل و فعال‌کردن منوی زمینه با راست‌کلیک ماوس در دسترس هستند، با همین‌ها هنگام کلیک روی خط، مشابه هستند.  

یک «چندضلعی» در ویرایشگر iD در واقع یک «راه بسته» است که «تگ‌ها»یی دارد.

### رسم Multipolygonها

بعضی مواقع مجبورید یک چندضلعی بکشید که نه‌تنها یک لبهٔ بیرونی بلکه یک یا چند لبهٔ داخلی نیز دارد. کافی است به ساختمان‌های حیاط‌دار در وسط یا دریاچه‌های جزیره‌دار فکر کنید. *تمام این راه‌ها را با یک خط رسم نکنید* که منحنی‌های داخلی از منحنی‌های بیرونی آویزان شوند. در عوض، این منحنی‌ها را جداگانه بکشید، تگ‌ها را فقط به منحنی بیرونی بدهید، تمام منحنی‌ها را انتخاب کنید و کلید **c** را بزنید تا آن‌ها را در چیزی که به آن Multipolygon می‌گوییم ترکیب کنید.

![create multipolygon][]

با انتخاب هر یک از منحنی‌های Multipolygon تازه‌ساز، می‌توانید در سمت چپ ببینید که به کدام Multipolygon تعلق دارند.

![part of multipolygon][]

## مسئله‌ها

ویرایشگر به‌محض ویرایش شما تعدادی بررسی انجام می‌دهد. اگر فکر کند کارهایی که انجام داده‌اید ممکن است مشکل ایجاد کند، در برگهٔ مسئله‌ها به شما اطلاع می‌دهد. هر زمان که در سمت راست روی نماد مسئله‌ها یک نقطهٔ زرد (برای هشدار) یا قرمز (برای خطا) دارد ظاهر شد، باید برگه را باز کنید و ببینید چه گزارشی داده است. در صورت انتخاب شیء مربوطه، این اطلاعات در کادر ویرایش عارضه‌ها نیز نمایش داده می‌شود. همچنین هنگام آپلود داده، به شما اخطار داده می‌شود که مشکلات حل‌نشده‌ای وجود دارد. 

![Issue][] ![Error][]

در قسمت پایین برگهٔ مسئله‌ها قواعد موجود نمایش داده می‌شود و می‌توانید آن‌ها را تک‌به‌تک غیرفعال کنید، البته این کار توصیه نمی‌شود.

ذخیره‌سازی تغییرات
--------------------

هنگامی که (و اگر) می‌خواهید ویرایش‌های خود را در OpenStreetMap ذخیره کنید، روی دکمهٔ **ذخیره** کلیک کنید. کادر سمت چپ پنجرک آپلود را نشان می‌دهد.  
![image36][]  

- توضیحی دربارهٔ ویرایش‌های خود بنویسید و روی **ذخیره** کلیک کنید.  

> اگر همزمان با شخص دیگری، یک عارضه (نقطه، راه یا محدوده) را ویرایش کرده باشید، اخطاری دریافت می‌کنید که می‌گوید تا زمانی که **تداخل‌ها** را برطرف  کنید، ویرایش‌های شما قابل آپلود نیستند. بایست انتخاب کنید ویرایش‌های چه کسی پذیرفته شود و تغییرات خود را آپلود کنید. *حل تداخل‌ها اغلب مستلزم پذیرش ویرایش‌های فرد مقابل است، که در این صورت احتمالاً بخواهید به عارضهٔ موردنظر برگردید و دوباره آن را ویرایش کنید (**این بار پس از ویرایش، کار خود را زودتر ذخیره کنید تا از تداخل مجدد پیشگیری شود!**).*

اطلاعات بیشتر و تگ‌های سفارشی
---------------------------------------

هنگام ویرایش هر شی، منوی «افزودن خانه» (Add field) را در پایین کادر خصوصیت‌ها می‌بینید. می‌توانید با انتخاب یکی از مدخل‌ها (لایه، ارتفاع، ویکی‌پدیا و غیره) اطلاعات متنوع بیشتری اضافه کنید.  

![AdditionalTags][]

یا می‌توانید با کلیک روی **تگ‌ها** تگ‌های دلخواه اضافه کنید.  ![image44][]{: height="24px"}  

- با این کار تمام تگ‌های داده‌شده به این عارضه نشان داده می‌شود.  
![image45][]  
- برای افزودن کلیدها و مقدارها، روی علامت (+) کلیک کنید یا روی نماد زباله‌دان کلیک کنید تا تگ‌ها حذف شوند.

آموزش‌های بیشتر
------------------

[صفحهٔ منابع بیرونی ما](/fa/resources/#iD) لینک‌هایی به تعدادی ویدئو از منابع متنوع دارد.

iD در برابر JOSM
---------------  

**iD مناسب است...**

- هنگام انجام ویرایش‌های ساده  
- هنگامی که برای بارکردن تصاویر و ذخیره‌کردن ویرایش‌ها اینترنت پرسرعت دارید   
- هنگامی که می‌خواهید یک طرح تگ‌گذاری سازگار و ساده را دنبال کنید  
- هنگامی که از نصب برنامه در رایانه‌ای که استفاده می‌کنید محروم شده‌اید

**JOSM بهتر است...**

- هنگامی که ساختمان‌های زیادی اضافه می‌کنید (افزونهٔ buildings_tool را ببینید)
- هنگامی که چندین چندضلعی یا خط موجود را ویرایش می‌کنید
- هنگامی که اتصال اینترنتی ناپایدار دارید یا آفلاین هستید
- هنگامی که از یک طرح تگ‌گذاری (tagging scheme) مشخص استفاده می‌کنید (یا پیش‌تنظیم‌های سفارشی)

[^fieldpaper]: [یکی از بخش‌های LearnOSM](/fa/mobile-mapping/field-papers/) دربارهٔ Field Papers اطلاعات بیشتری می‌دهد.



[image1]: /images/beginner/id-editor_image1.png 
[image2]: /images/beginner/id-editor_image2.png
[image3]: /images/beginner/id-editor_image3.png
[image4]: /images/beginner/id-editor_image4.png
[image5]: /images/beginner/id-editor_image5.png
[image6]: /images/beginner/id-editor_image6.png
[image7]: /images/beginner/id-editor_image7.png
[image8]: /images/beginner/id-editor_image8.png
[image9]: /images/beginner/id-editor_image9.png
[image10]: /images/beginner/id-editor_image10.png
[image11]: /images/beginner/id-editor_image11.png
[image12]: /images/beginner/id-editor_image12.png
[Map Data]: /images/beginner/id-editor_map_data.png
[Issues]: /images/beginner/id-editor_issues.png
[image13]: /images/beginner/id-editor_image13.png
[image14]: /images/beginner/id-editor_image14.png
[image15]: /images/beginner/id-editor_image15.png
[DisplayOptions]: /images/beginner/id-editor_display-options.png
[image17]: /images/beginner/id-editor_image17.png
[image18]: /images/beginner/id-editor_image18.png
[image19]: /images/beginner/id-editor_image19.png
[image20]: /images/beginner/id-editor_image20.png
[image21]: /images/beginner/id-editor_image21.png
[image22]: /images/beginner/id-editor_image22.png
[image24]: /images/beginner/id-editor_image24.png
[PointToolContinue]: /images/beginner/id-editor_point-tool-continue.png
[PointToolDelete]: /images/beginner/id-editor_point-tool-delete.png
[PointToolDisconnect]: /images/beginner/id-editor_point-tool-disconnect.png
[PointToolSplit]: /images/beginner/id-editor_point-tool-split.png
[LineToolCircularize]: /images/beginner/id-editor_line-tool-circularize.png
[LineToolDelete]: /images/beginner/id-editor_line-tool-delete.png
[LineToolDisconnect]: /images/beginner/id-editor_line-tool-disconnect.png
[LineToolMove]: /images/beginner/id-editor_line-tool-move.png
[LineToolReflectLong]: /images/beginner/id-editor_line-tool-reflect-long.png
[LineToolReflectShort]: /images/beginner/id-editor_line-tool-reflect-short.png
[LineToolReverse]: /images/beginner/id-editor_line-tool-reverse.png
[LineToolRotate]: /images/beginner/id-editor_line-tool-rotate.png
[LineToolSquare]: /images/beginner/id-editor_line-tool-square.png
[LineToolStraighten]: /images/beginner/id-editor_line-tool-straighten.png
[image34]: /images/beginner/id-editor_image34.png
[image35]: /images/beginner/id-editor_image35.png
[Issue]: /images/beginner/id-editor_issue.png
[Error]: /images/beginner/id-editor_error.png
[image36]: /images/beginner/id-editor_image36.png
[AdditionalTags]: /images/beginner/id-editor_additional-tags.png
[image44]: /images/beginner/id-editor_image44.png
[image45]: /images/beginner/id-editor_image45.png
[create multipolygon]: /images/beginner/id-editor_create_multipolygon.png
[part of multipolygon]: /images/beginner/id-editor_part_of_multipolygon.png
[osm gps traces]: /images/beginner/id-editor_gps_public.png