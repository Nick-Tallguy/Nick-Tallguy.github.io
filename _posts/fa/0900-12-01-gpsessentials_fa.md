---
layout: doc-rtl
title: GPS Essentials
permalink: /fa/mobile-mapping/gpsessentials/
lang: fa
category: mobile-mapping
---



GPS Essentials
===================


نصب برنامه GPS Essentials
-------------

1. در دستگاه آندروییدتان بر روی آیکون فروشگاه گوگل بزنید تا بازار آندرویید باز شود.
2. روی آیکن "جستجو" در گوشه سمت راست بالا ضربه بزنید.
3. برای جستجوی "GPS Essentials" از نوار جستجوی بالای صفحه استفاده کنید.
4. روی آیکن GPS Essentials ضربه بزنید و "نصب" را انتخاب کنید. آیکون برنامه شبیه زیر است:

    ![GPS Essentials logo][]

اگر به فروشگاه گوگل دسترسی ندارید یا می‌خواهید نگارشهای دیگری به جز نسخه پایدار مانند نگارشهای قدیمی‌تر و یا آخرین نگارش بتا دانلود کنید، می‌توانید برنامه GPS Essentials را از <http://www.images.com> دانلود کنید.

پیکربندی GPS Essentials برای کارکرد آفلاین
-------------

1. برنامه را باز کنید. به تنظیمات بروید و Map Cache را انتخاب کنید. حداکثر حد مجاز کش را انتخاب کنید.

    ![Map Cache][]

2. یک اتصال شبکه قوی پیدا کنید. از صفحه اصلی، نقشه‌های 'قابل حمل' (Portable Maps) را انتخاب کنید. هر نقشه‌ای که در حالت نقشه قابل حمل مشاهده می‌کنید به صورت خودکار در حافظه آندرویید ذخیره می‌شود. نقشه‌های را که به صورت آفلاین نیاز دارید با حداکثر جزئیات ذخیره کنید و به آرامی روی هر نقطه بین‌راهی بزرگنمایی کنید.

3. از شبکه جدا شوید و نقشه را در حالت نقشه قابل حمل مشاهده کنید. اگر برخی نقاط نقشه فاقد جزئیات لازم باشد، دوباره به شبکه متصل شوید و به آرامی به محلی از نقشه که می‌خواهید بزرگنمایی کنید.

ویژگی‌های GPS بر روی گوشی آندروید
-------------

قبل از استفاده از برنامه GPS Essentials، مطمئن شوید که GPS در گوشی همراه شما فعال است.

![Enable GPS in Android][]

دستیابی به ماهواره‌ها
-------------

پیش از آنکه گیرنده GPS یک موقعیت را منتشر کند (که فیکس GPS نیز نامیده می‌شود)، بایستی حداقل از چهار ماهواره سیگنال دریافت کند. هرچه که تعداد ماهواره‌های بالاتر از سطح افق کمتر باشد زمان بیشتری طول می‌کشد تا سیگنالش از درون اتمسفر گذر کند بنابراین ماهواره‌های بالاتر از افق معمولاْ سیگنال بهتری دارند.

برای بررسی ماهواره‌های منطقه خود:

1. از منوی اصلی، ماهواره‌ها را انتخاب کنید.

    ![Satellites page][]

2. اگر حداقل از چهار ماهواره در فیکس استفاده شود، می‌توانید از ویژگی‌های GPS Essentials استفاده کنید.

ایجاد مسیر
-------------

1. از منوی اصلی، مسیرها (Tracks) را انتخاب کنید.

2. از نوار ابزار روی Start ضربه بزنید. مسیر جدیدی ایجاد میشود و ضبط آن شروع می‌شود. چند ثانیه تا ثبات (فیکس) GPS صبر کنید.

    ![New Track][]

3. برای توقف ضبط، دکمه مکث را انتخاب کنید. اگر می‌خواهید ضبط را ادامه دهید، آن را دوباره فشار دهید.

ایجاد نقطه بین‌راهی
-------------

### با استفاده از نقشه‌های قابل حمل

1. از منوی اصلی، نقشه های قابل حمل را انتخاب کنید.

2. برای ایجاد یک مکان‌نمای جدید روی نقشه ضربه بزنید و نگه دارید.

    ![Waypoints1][]

3. مکان‌نما را به محل مورد نظر که نقطه بین‌راهی جدیدی را می خواهید، بکشید.

4. بر روی Actions کلیک کنید تا پنجره Actionها را نشان دهد. آیکن Actions مانند این است:

    ![Actions][]

5. برای افزودن یک نقطه مسیر، ابزار افزودن را انتخاب کنید.

    ![Waypoints2][]

### با استفاده از Google Maps

1. از منوی اصلی، Google Maps را انتخاب کنید.

2. به محل مورد نظر که می‌خواهید نقطه بین‌راهی را اضافه کنید بروید.

3. ابزار Add را انتخاب کنید تا نقطه بین‌راهی را ایجاد کنید. برای ایجاد نقطه بین‌راهی در آن موقعیت مکانی روی نقشه ضربه بزنید. اگر می‌خواهید در محلی که الان قرار دارید نقطه بین‌راهی اضافه کنید، دوباره روی دکمه Add Waypoint بزنید.

    ![GoogleMaps][]

4. مراحل B و C را تا زمانی که تمام ایستگاههای مورد نظر خود را ضبط کردید تکرار کنید.

### با استفاده از صفحه Waypoints

1. از منوی اصلی، گزینه های Waypoint را انتخاب کنید.

2. برای ایجاد نقطه بین‌راهی، ابزار افزودن را انتخاب کنید.

    ![Waypointspage1][]

3. ضبط اولین نقطه بین‌راهی شروع خواهد شد. می‌توانید ویژگی‌های نقطه بین‌راهی را تغییر داده و سپس کلید برگشت را بزنید تا به فهرست اولیه برگردید.

    ![Waypointspage2][]

4. هنگامی که پنجره نقشه را انتخاب کنید، مکانهای بین‌راهی‌تان را روی نقشه خواهید دید.

    ![Waypointspage3][]

5. برای ذخیره کردن نقاط بین‌راهی مسیرتان، آیکن بستن (Close) را انتخاب کنید. آیکن بستن به شکل زیر است:

    ![Close][]

عکس‌های دارای برچسب جغرافیایی (Geotag)
-------------

1. از منوی اصلی، دوربین را انتخاب کنید.

2. یک عکس از منطقه مورد نظر خود بگیرید.

3. عکسی که میگیرید مانند یک نقطه بین‌راهی عمل کرده و به طور خودکار در صفحه نقشه‌های قابل حمل و نقشه‌های گوگل ذخیره می‌شود.

4. داده‌‌ها (محل تصویر و نام فایل تصویر) هم در صفحه Waypoints ثبت می‌شوند. همچنین شاید بخواهید انتخاب کنید که برای یک تصویر خاص چه نمادی نمایش داده شود. نماد روی صفحه نقشه قابل حمل و نقشه‌های گوگل هم نشان داده می‌شود.

عکسهای ذخیره شده
-------------

همه تصاویرتان در پوشه com.mictale.images روی کارت SD قرار دارند. می‌توانید  تصاویر را از آنجا پاک کنید و یا حتی تضاویرجدید به آن پوشه اضافه کنید. برنامه GPS Essentials مرتباْ این پوشه را برای پیدا کردن موارد جدید بررسی می‌کند.

خروجی گرفتن/ذخیره نقاط بین‌راهی
-------------

1. از منوی اصلی، Waypoint را انتخاب کنید. اینکار لیست نقاط بین‌راهی را که شما ثبت کرده اید نشان خواهد داد.

2. برای خروجی گرفتن همه نقاط بین‌راهی، گزینه Export را از دکمه گزینه‌ها انتخاب کنید. اگر میخواهید تنها از یک نقطه بین‌راهی خروجی بگیرید، آن نقطه را انتخاب کرده، و سپس از دکمه گزینه‌ها (Options)، Export را انتخاب کنید.

3. جعبه کشویی به شما اجازه می‌دهد که نوع فایل مورد نظر خود را که میخواهید داده‌های خود را به آن صادر کنید، انتخاب کنید. فعلاْ KML (Google Earth) را انتخاب کنید.

    ![Export file format][]

4. نماد کارت SD را انتخاب کنید تا محل فایل مورد نظرتان را به صورت دستی انتخاب کنید.

    ![Export to SD card][]

5. این آیکن را بزنید تا ذخیره شود.

    ![Arrow][]

خروجی گرفتن/ذخیره مسیرها
-------------

1. از منوی اصلی، مسیرها (Tracks) را انتخاب کنید. اینکار داده‌های مسیر فعلی که ضبط کرده‌اید را نشان می‌دهد.

2. برای خروجی گرفتن از محتویات مسیر جاری به یک فایل، از دکمه گزینه‌ها Export را انتخاب کنید.

3. اگر میخواهید از مسیرهای قبلی که ضبط کرده‌اید خروجی بگیرید، نماد Tracks را انتخاب کرده و مسیر مورد نظر را انتخاب کنید. کلید Options را کلیک و Export را انتخاب کنید. نماد مسیرها (Tracks) به صورت زیر است:

    ![Footprints][]


4. جعبه کشویی به شما اجازه می‌دهد که نوع فایل مورد نظر خود را که میخواهید داده‌های خود را به آن صادر کنید، انتخاب کنید. فعلاْ KML (Google Earth) را انتخاب کنید.

    ![Export1][]

5. آیکن کارت SD را انتخاب کنید تا محل فایل مورد نظر خود را به صورت دستی انتخاب کنید.

    ![Export3][]

6. این آیکن را بزنید تا ذخیره گردد.

    ![Arrow][]

[GPS Essentials logo]:  /images/mobile-mapping/gpsessentials-Logo.png
[Map Cache]:  /images/mobile-mapping/gpsessentials-mapcache.png
[Enable GPS in Android]:  /images/mobile-mapping/gpsessentials-GPSenable.png
[Satellites page]:  /images/mobile-mapping/gpsessentials-satellites.png
[New Track]:  /images/mobile-mapping/gpsessentials-newtrackstart.png
[Waypoints1]:  /images/mobile-mapping/gpsessentials-cursor.png
[Actions]:  /images/mobile-mapping/gpsessentials-actionsbutton.png
[Waypoints2]:  /images/mobile-mapping/gpsessentials-addwaypoint.png
[GoogleMaps]:  /images/mobile-mapping/gpsessentials-addwaypointgooglemaps.png
[Waypointspage1]:  /images/mobile-mapping/gpsessentials-add.png
[Waypointspage2]:  /images/mobile-mapping/gpsessentials-wp.png
[Waypointspage3]:  /images/mobile-mapping/gpsessentials-map.png
[Close]:  /images/mobile-mapping/gpsessentials-save.png
[Export file format]:  /images/mobile-mapping/gpsessentials-export.png
[Export to SD card]:  /images/mobile-mapping/gpsessentials-exportwaypoints.png
[Arrow]:  /images/mobile-mapping/gpsessentials-savebutton.png
[Footprints]:  /images/mobile-mapping/gpsessentials-tracksicon.png
[Export3]:  /images/mobile-mapping/gpsessentials-sdcardsave.png