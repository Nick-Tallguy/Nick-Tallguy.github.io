---
layout: doc-rtl
title: ابزارهای ویرایش در JOSM
permalink: /fa/josm/josm-tools/
lang: fa
category: josm
---

ابزارهای ویرایش در JOSM
==================

> تاریخ بازبینی ۱۳۹۶/۰۳/۱۹  

- TOC
{:toc}

در [راهنمای شروع به کار با JOSM](/fa/josm/start-josm/) اصول پایهٔ رسم با JOSM را یاد داده‌ایم اما ابزارها و فنون بسیاری هست که هنوز نگفته‌ایم.

در اینجا نگاهی می‌اندازیم به برخی از ابزارها و فنون مقدماتی برای رسم عارضه‌های نقشه در JOSM. در فصل‌های بعد مفصل‌تر به ابزارهای پیشرفتهٔ رسم نگاه خواهیم کرد.

دریافت فایل نمونه
-------------------

- اگر دوست دارید همراهی کنید و با ابزارهای JOSM تمرین کنید، [tools_menu_sample.osm](/files/tools_menu_sample.osm) را دانلود کنید. JOSM را اجرا و فایل را باز کنید. می‌بایست شبیه به این باشد:

![tools_menu_sample.osm][]

ابزارهای ترسیم
-------------

اگر روی منوی «ابزارها» (Tools) در بالای JOSM کلیک کنید، می‌بینید که ابزارهای متعددی وجود دارند که می‌توانند در رسم خطوط و شکل‌ها و ویرایش اشیاء روی نقشه به شما کمک کنند.

JOSM ابزارهای اضافه‌تری دارد که ترسیم خطوط و اشکال را آسان می‌کند. این ابزارها را در منوی «ابزارها» (Tools) در بالای JOSM پیدا می‌کنید.

![منوی ابزارها][Tools menu]

برای به‌کارگیری فرمان‌های این منو، ابتدا باید در پنجرهٔ نقشه یک نقطه، خط یا شکل را انتخاب کنید. فایل نمونه حاوی عناصر مختلفی است که براساس نام ابزارهای مختلف منو برچسب‌گذاری شده‌اند.

### ترازکردن گره‌ها روی دایره - Align nodes in circle  

- یکی از عناصر موجود در فایل را انتخاب کنید. سپس به منوی Tools بروید و فرمانی را انتخاب کنید که نام آن کنار عارضهٔ انتخابی ذکر شده است. به‌عنوان مثال، روی دایره‌ای که بد رسم شده کلیک کنید تا انتخاب شود.

![Align nodes in circle][]

- سپس، به Tools->‏ Align Nodes in Circle بروید. دایرهٔ نامنظّم، مدوّر و منظّم‌تر خواهد شد.

هر یک از ابزارها را در همین فایل نمونه امتحان کنید. شرح برخی از ابزارها در زیر آمده است.

### تقسیم راه - Split Way  

با این فرمان می‌توانید یک خط را به دو خط جداگانه تقسیم کنید. این کار زمانی مفید است که می‌خواهید خصوصیت‌های مختلفی به قسمت‌های مختلف یک جاده بدهید؛ مانند اضافه‌کردن پل در بین مسیر. برای استفاده از این عملکرد، در میانهٔ خطی که می‌خواهید تقسیم شود نقطه‌ای را انتخاب کنید. Split Way را از منوی Tools انتخاب کنید. خط شما به دو قسمت تقسیم خواهد شد.


### ترکیب راه - Combine Way

این فرمان برعکس Split Way است. برای ترکیب دو خط به یک خط واحد، آن‌ها باید یک نقطهٔ مشترک داشته باشند. برای استفاده از این عملکرد، دو خطی که می‌خواهید ترکیب کنید را انتخاب کنید. برای انتخاب بیش از یک شی، کلید SHIFT را روی صفحه‌کلید نگه دارید و روی هر خط کلیک کنید. هنگامی که هر دو خط را انتخاب کردید، Combine Way را از منوی Tools انتخاب کنید.

![Combine way][]


### معکوس‌کردن و ترکیب  

اگر بخواهید جاده‌هایی را ترکیب کنید که جهت‌های مختلف دارند، این هشدار را دریافت می‌کنید:

![Reverse and combine][]

اگر جاده‌ها به هم متصل هستند و مسیر حرکت در آن‌ها یکی است، Reverse and Continue را انتخاب کنید.


### معکوس‌کردن راه - Reverse Way

این کار جهت خط را تغییر می‌دهد. تمام خطوط در OSM دارای یک جهت هستند، که در JOSM با فلش​‌هایی روی خط  نشان داده می‌شود. معمولاً جهت اهمیتی ندارد، به جز در مورد جاده‌های یکطرفه و رودخانه‌هایی که در یک جهت خاص جریان دارند. در این موارد ممکن است لازم باشد راه را معکوس کنید تا جهت حرکت در آن صحیح باشد.

![Way direction][]

### ساده‌کردن مسیر - Simplify Way

اگر خط شما دارای نقاط بسیار زیادی باشد و مایل به ساده‌تر کردن آن هستید، این ابزار برخی نقاط را از یک خط حذف می‌کند.

![Simplify way][]


### رسم دایره - Create Circle

با این ابزار دایرهٔ کامل رسم کنید. خطی به اندازهٔ قطر دلخواه دایره بکشید و سپس این ابزار را به کار ببرید.

![Create circle][]


### ترازکردن گره‌ها روی خط - Align Nodes in Line

این فرمان مجموعه‌ای از نقاط را در خط مستقیم می‌چیند. برای خطوط طولانی بهتر است بخش‌هایی از خط را انتخاب کنید تا راست شود. مراقب باشید که این کار خط را کمی تکان می‌دهد.

![Align nodes in line][]

### قائمه‌کردن شکل - Orthogonalize Shape

این فرمان برای رسم اشکال منظم مانند ساختمان‌ها بسیار مفید است (**البته به [ابزارهای ساختمانی JOSM](/fa/josm/josm-more-plugins/)** نیز مراجعه کنید). پس از رسم یک محدوده، این فرمان شکل آن را بهبود می‌دهد تا گوشه‌های قائمه داشته باشد.

![Orthagonalize][]


### جداکردن راه - Unglue way

با این ابزار می‌توانید تا نقاط متصل به هم را از هم جدا کنید و هنگامی کارآیی دارد که دو شی در یک نقطه، که نباید، مشترک باشند. مثلاً، یک اشتباه رایج این است که یکی از گره‌های جاده به گوشهٔ ساختمان متصل شده باشد. قاعدتاً معمولاً جاده‌ها به داخل ساختمان‌ها نمی‌روند، بنابراین این کار اشتباه است و می‌توانید اشیا را از یکدیگر جدا کنید.

![Unglue way][]

*خط و گره تا زمانی که یکی از آن‌ها را حرکت ندهید جدا به نظر نمی‌رسند.*

میانبرهای صفحه‌کلید
------------------

همزمان با افزایش فعالیت ویرایشی با JOSM متوجه می‌شوید که زمان زیادی برای کلیک روی منوها و زیرمنوها هدر می‌رود. برای غلبه بر این مشکل، JOSM تقریباً برای همه‌چیز کلید میانبر دارد.

و این یعنی به‌جای اینکه روی یک شی کلیک کنید و سپس منوهای طولانی را طی کنید، می‌توانید به‌سادگی شی را انتخاب کنید و کلیدی را روی صفحه‌کلید خود فشار دهید.

تمام ابزارهایی که در بخش قبلی ذکر شدند کلید میانبر دارند. کلید میانبر هر ابزار در سمت راست نام آن ابزار در منوی Tools نمایش نوشته شده است. به‌عنوان مثال، O
کلید میانبر برای ترازکردن نقاط در دایره و L میانبر برای ترازکردن آن‌ها در خط است. یادگیری کلیدهای میان‌بر کمی زمان‌بر است، اما خواهید دید که
در طولانی‌مدت زمان زیادی را ذخیره می‌کند.

در زیر چند مورد دیگر از کلیدهای میان‌بر مهم را می‌بینیم (به‌صورت **توپر** نوشته شده).

1. فعال‌کردن ابزار انتخاب - **S**
2. فعال‌کردن ابزار ترسیم - **A**
3. فعال‌کردن ابزار زوم - **Z**
4. حذف‌کردن اشیای انتخاب‌شده - **Delete**
5. زوم‌پیش - **+**
6. زوم‌پس - **-**


تغییر اندازه و چرخش
----------------

یک پرسش رایج، چگونگی چرخش خط یا شکل پس از رسم آن است.

برای چرخاندن یک شی ابتدا آن را انتخاب کنید. **SHIFT+CTRL** را روی صفحه‌کلید نگه دارید. کلید چپ ماوس را نگه دارید و ماوس را تکان دهید تا شی بچرخد.

![Rotate demo][]

برای بزرگ و کوچک کردن یک شی، همان روند را دنبال کنید، اما **ALT+CTRL** را نگه دارید.

این دستورالعمل‌ها در نوار اطلاعات در پایین JOSM نمایش داده می‌شود:

![Rotate instructions][]




[tools_menu_sample.osm]: /images/josm/tools-menu-sample-file.png
[Tools menu]: /images/josm/tools-menu.png
[Align nodes in circle]: /images/josm/align-nodes-in-circle.png
[Combine way]: /images/josm/combine-way.png
[Reverse and combine]: /images/josm/reverse-and-combine.png
[Way direction]: /images/josm/way-direction.png
[Simplify way]: /images/josm/simplify-way.png
[Create circle]: /images/josm/create-circle.png
[Align nodes in line]: /images/josm/align-nodes-in-line.png
[Orthagonalize]: /images/josm/orthagonalize.png
[Unglue way]: /images/josm/unglue-way.png
[Keyboard S]: /images/josm/keyboard-s.png
[Keyboard A]: /images/josm/keyboard-a.png
[Keyboard Z]: /images/josm/keyboard-z.png
[Keyboard Del]: /images/josm/keyboard-del.png
[Keyboard plus]: /images/josm/keyboard-plus.png
[Keyboard minus]: /images/josm/keyboard-minus.png
[Rotate demo]: /images/josm/rotate-demo.png
[Rotate instructions]: /images/josm/rotate-instructions.png