---
layout: doc-rtl
title: ورقه‌های میدانی (Field Papers)
permalink: /fa/mobile-mapping/field-papers/
lang: fa
category: mobile-mapping
---

نقشه‌بردرای با ورقه‌های میدانی
=============================

> تاریخ بازبینی ۱۳۹۵/۰۵/۲۰  

در این فصل خواهیم دید که چگونه می‌توانیم مختصات مکان‌ها را بدون GPS ثبت کنیم. برای این کار از ابزار [Field Papers](http://fieldpapers.org/) استفاده خواهیم کرد که به‌وسیلهٔ آن می‌توانیم نقشهٔ یک منطقه را چاپ کنیم، روی آن بنویسیم و یادداشت‌گذاری کنیم و سپس این برگه را در JOSM بار کنیم تا با استفاده از آن مکان‌هایمان را به OpenStreetMap اضافه نماییم. همچنین می‌توانید این ویدیوی ۸ دقیقه‌ای [آموزش ورقه‌های میدانی](http://www.youtube.com/watch?v=A_HGkBXZ69g&feature=youtu.be) را تماشا کنید که دربارهٔ چگونگی ایجاد اطلس و سپس آپلود تصویر آن است.  

مروری اجمالی بر Field Papers
--------------------------

قبل از اینکه به جزئيات Field Papers بپردازیم، بیایید نگاهی به فرآیند کلی کار بیندازیم:  

1. مکان منطقه‌ای که می‌خواهید نقشه‌اش را بکشید در وبسایت Field Papers پیدا کنید. نقشه‌ای از این منطقه چاپ کنید. می‌توانید انتخاب کنید نقشهٔ فعلی منطقه از OpenStreetMap را چاپ می‌کنید یا تصاویر هوایی منطقه را (در صورت وجود).  
![FieldPapers homepage][]

2. از نقشهٔ چاپ‌شدهٔ خود برای نقشه‌برداری منطقه استفاده کنید. با کشیدن روی نقشه، مکان‌های بیشتری اضافه کنید. برای جاده‌ها خط بکشید، برای ساختمان‌ها شکل بکشید و همین‌طور الی‌آخر. برای هر مکان مستقیماً روی نقشه یادداشت بنویسید، یا روی نقشه شماره‌گذاری کنید و این شماره‌ها را در دفترچه‌یادداشت خود  نیز بنویسید و جزئیات هر شی را آنجا ذکر کنید.  
![Example fieldpaper print][]

3. برگهٔ خود را به کامپیوتر اسکن کنید. چنانچه اسکنر ندارید، اما دوربینی دارید که می‌تواند عکس باکیفیت بگیرد، از برگه عکس بگیرید. تصویر را به سایت Field Papers 
آپلود کنید.  

4. ورقهٔ میدانی را در JOSM بار کنید. از اشیائی که رسم کرده‌اید به‌عنوان مرجع استفاده کنید، تا آن‌ها را در قالب دیجیتال به OpenStreetMap اضافه نمایید.  
![Fieldpaper scan as a JOSM background][]

ورقه‌های میدانی چگونه کار می‌کنند؟
-----------------------------

اگر فرآیند ورقه‌های میدانی را که در بالا توضیح داده شد دنبال کنید، مختصات جغرافیایی درست مکان‌ها را تنها با استفاده از کاغذ جمع‌آوری خواهید کرد. این کار چطور ممکن است؟  
![QR code][]

هنگامی که یک ورقهٔ میدانی را چاپ می‌کنید، روی کاغذ در پایین صفحه یک بارکد مربعی هم چاپ می‌شود. این بارکد به وبسایت Field Papers اجازه می‌دهد تا مکان دقیق نقشه‌ای که برای نقشه‌برداری استفاده می‌کنید را تشخیص دهد. بعدها، هنگامی که ورقه را در JOSM بار می‌کنید، تمام اشیائی که رسم کرده‌اید در مکان واقعی خودشان نشان داده می‌شوند. این مانند استفاده از GPS برای جمع‌آوری مختصات‌های دقیق است، به‌جز اینکه همهٔ آنچه نیاز دارید، فقط یک کاغذ است!  

حالا بیایید یاد بگیریم که چگونه ورقه‌های میدانی را ایجاد و از آن‌ها استفاده کنیم.  

ایجاد و چاپ
----------------

مرورگر وب خود را باز کنید. در نوار آدرس بالای پنجره، متن زیر را وارد کنید و Enter را بزنید: [fieldpapers.org](http://fieldpapers.org)
وبسایت باید چیزی شبیه به این باشد:  

![FieldPapers homepage][]


برای انتخاب منطقه‌ای که می‌خواهید چاپ کنید، روی **Make yourself an Atlas** (برای خودتان اطلس بسازید) کلیک کنید.  

![Create a new atlas][]

به این صفحه هدایت می‌شوید:  

![Atlas location][]

روی منطقه‌ای که می‌خواهید آن را روی کاغذ چاپ کنید، زوم کنید. نقشهٔ اینجا را نیز می‌توانید همان‌طور جابه‌جا کنید که نقشهٔ وبسایت OpenStreetMap را جابه‌جا می‌کنید. با استفاده از دکمهٔ چپ ماوس نقشه را حرکت دهید و با دکمهٔ چرخان وسط بزرگنمایی و کوچکنمایی کنید. با کلیک-چپ ماوس روی آیکن‌های (+) و (-) در گوشهٔ سمت چپ بالا نیز می‌توانید بزرگنمایی و کوچکنمایی کنید.  

![Zoom in and out][]

برای این کاغذ یک نام بگذارید. اگر مایل باشید، می‌توانید متنی را هم اضافه کنید که روی هر برگه‌ای که چاپ می‌شود نشان داده شود.  

![Provide a name][]

در گزینهٔ بعدی می‌توانید طرح نقشه را انتخاب کنید. اگر مربع Print notes (چاپ یادداشت‌ها) را علامت بزنید، نقشه در نیم‌صفحهٔ بالا چاپ می‌شود و یادداشت‌ها در نیمهٔ پایین نشان داده می‌شوند. درغیراین‌صورت، نقشه روی یک صفحهٔ کامل نمایش داده خواهد شد.  

![Layout][]

با چک‌باکس بعدی می‌توانید اطلس خود را خصوصی نگه دارید. با خصوصی‌کردن برگه، تنها زمانی که وارد سیستم شده‌اید، یا از طریق لینکی که در مرحلهٔ نهایی به شما ارائه می‌شود، می‌توانید آن را مشاهده کنید.  

![Private][]	

درست در کنار نقشه چند گزینهٔ دیگر وجود دارد. با دو گزینهٔ اول می‌توانید اندازه و جهت کاغذ موردنظر برای چاپ ورقهٔ میدانی را مشخص کنید. می‌توانید حالت portrait (عمودی) یا landscape (حالت افقی) را انتخاب کنید.  

![Choose map orientation][]

در گزینهٔ بعدی می‌توانید انتخاب کنید چه نوع داده‌ای برای ورقهٔ میدانی خود می‌خواهید. در اینجا می‌توانید از بین گزینه‌های مختلفی که نحوهٔ نمایش نقشه را تغییر می‌دهند، انتخاب کنید. فعلاً **Black and White** (سیاه و سفید) را انتخاب خواهیم کرد.  

![Choose map tile - black & white][]

در نهایت، اگر بخواهید می‌توانید شبکهٔ خطوط UTM را به هر نقشه اضافه کنید.  

![UTM][]

چنانچه می‌خواهید اطمینان حاصل کنید که پنجره، نقشهٔ منطقهٔ موردنظر شما را نشان می‌دهد، می‌توانید از کنترل‌های موجود در پنجرهٔ نقشه استفاده کنید تا اندازهٔ صفحهٔ ورقه میدانی را تغییر دهید، یا تعداد صفحه‌ها را کم یا زیاد کنید. اطمینان حاصل کنید که ورقهٔ شما یک منطقهٔ به اندازهٔ کافی کوچک را پوشش می‌دهد، درغیراین‌صورت زمانی که در حال قدم‌زدن به این‌ور و آن‌ور هستید، زیاد کاربردی نخواهند داشت. اگر اولین بار اشتباه کردید، نگران نباشید، می‌توانید هر تعداد ورقه که نیاز دارید ایجاد کنید.  
حالا بیایید چاپ کنیم! اگر منطقه‌ای را که مایل به نقشه‌کشی هستید پیدا کرده‌اید و گزینه‌های لازم برای بهبود ظاهر نقشه را انتخاب نموده‌اید، آمادهٔ چاپ هستید. روی دکمهٔ Make Atlas کلیک کنید.  

![makeatlas][]

می‌بینید که چاپ جدیدتان در حال پردازش است. به محض اتمام، ورقهٔ میدانی را در این صفحه مشاهده خواهید کرد. بسته به تعداد صفحاتی که ایجاد می‌کنید، معمولاً چند دقیقه طول می‌کشد تا چاپ آماده شود.  

![Preparing your atlas][]

هنگامی که برگهٔ چاپ آماده شد، روی  Download map PDF for print (دانلود PDF نقشه جهت چاپ) کلیک کنید. دانلود ورقهٔ میدانی بایستی شروع شود.  

![Download the pdf][]

هنگامی که دانلود به پایان رسید، فایل PDF را باز کنید. کامپیوترتان را به چاپگر وصل کنید و صفحه را چاپ کنید. اگر همه‌چیز خوب پیش برود، باید نقشهٔ چاپ‌شده خود را روی کاغذ داشته باشید.  

نقشه‌کشی با ورقه‌های میدانی
----------------------

- با برگهٔ خود بیرون بروید و از آن به‌عنوان راهنما برای قدم‌زدن و شناسایی مکان‌های جدیدی که در نقشه نیست استفاده کنید.  
- برای جاده‌ها خط بکشید، برای ساختمان‌ها شکل بکشید و همین‌طور الی‌آخر. برای هر مکان مستقیماً روی نقشه یادداشت بنویسید، یا روی نقشه شماره‌گذاری کنید و این شماره‌ها را در دفترچه‌یادداشت خود نیز بنویسید و جزئیات هر شی را آنجا ذکر کنید.  
- بعد از اینکه چیزهای موردنظرتان را به برگ نقشه اضافه کردید، می‌توانید آن‌ها را به‌صورت دیجیتال به OpenStreetMap اضافه کنید.  

اسکن و آپلود
---------------

ورقه‌های میدانی برای نقشه‌کشی بدون هیچ چیز اضافه‌ای مگر یک کاغذ بسیار مفیدند، اما تمام کار به کاغذ تنها ختم نمی‌شود.. هنوز باید برگهٔ خود را به JOSM اضافه کنیم، اطلاعات خود را به‌صورت دیجیتال درآوریم و تغییرات را در OpenStreetMap ذخیره کنیم. اولین گام این است که ورقهٔ میدانی خود را در کامپیوتر اسکن کنید. می‌توانید این کار را با اتصال اسکنر به کامپیوتر، اسکن کاغذ و ذخیرهٔ آن به‌عنوان یک فایل تصویری انجام دهید. اگر اسکنر ندارید، می‌توانید یک عکس از کاغذ بگیرید، اما باید مراقب باشید که عکس بسیار خوبی بگیرید. اطمینان حاصل کنید که کاغذ کاملاً صاف باشد و دوربین شما به‌طور مستقیم در مقابل آن قرار بگیرد. بارکد حتماً در کادر تصویر قرار داشته باشد، زیرا ورقه‌های میدانی بدون آن کار نخواهند کرد. یک مثال از تصویر اسکن‌/عکس‌برداری‌شده:  

![FP screenshot][]

هنگامی که ورقهٔ میدانی خود را اسکن و در کامپیوتر ذخیره کردید، مرورگر وب خود را باز کنید و همانند قبل به fieldpapers.org بازگردید.  
- روی زبانهٔ Upload کلیک کنید.  

![Upload][]

روی Choose File کلیک کنید و فایل تصویر ورقهٔ میدانی خود را انتخاب کنید.  


![uploadfp][]


بسته به سرعت اتصال اینترنت شما آپلود برگه ممکن است چند دقیقه طول بکشد. پس از تکمیل آپلود، چیزی شبیه به این خواهید دید:  

![Upload 2][]

اگر فعلاً نمی‌خواهید با این اطلاعات در JOSM کار کنید، بهتر است که صفحهٔ این تصویر را نشانک (bookmark) بزنید.  

اضافه‌کردن افزونهٔ Field Papers
---------------------------

قبل از اینکه بتوانیم برگه‌های میدانی را در JOSM باز کنیم، باید افزونهٔ Fields Papers را در JOSM نصب کنیم.  

> افزونه‌ها قابلیت‌های بیشتری را به JOSM اضافه می‌کنند. افزونهٔ Field Papers اجازه می‌دهد که کاغذ اسکن‌شده را به‌عنوان پس‌زمینه بار کنیم، همانگونه که می‌توانیم تصاویر ماهواره‌ای را به‌عنوان پس‌زمینه ببینیم. اطلاعات بیشتر دربارهٔ افزونه‌ها را می‌توانید از [وبسایت JOSM](https://josm.openstreetmap.de/wiki/Plugins) دریافت کنید.  

<!-- link to josm plugins section here -->

- JOSM را باز کنید و به Edit ->‏ Preferences بروید.  
- روی زبانهٔ Plugins کلیک کنید.  
- افزونهٔ Field Papers را پیدا کنید و کادر کنار آن را علامت بزنید. روی OK کلیک کنید.  

![FieldPapers JOSM plugin][]

- JOSM را مجدداً راه‌اندازی کنید.

بازکردن در JOSM
------------

اکنون می‌توانید ورقهٔ میدانی خود را در JOSM بار کنید و از آن استفاده نمایید تا اطلاعاتی را که جمع‌آوری کرده‌اید، به OpenStreetMap اضافه کنید. اگر صفحهٔ وب مربوط به عکس شما هنوز باز نیست یا نشانکی برای آن ذخیره نکرده‌اید، همانند قبل، با نوشتن [fieldpapers.org](http://stuffpapers.org/) در مرورگر وب خود، به وبسایت Field Papers بروید.  
- روی زبانهٔ Watch کلیک کنید و سپس روی Snapshots کلیک کنید.  
- ورقهٔ خود را در لیست پیدا کنید و روی آن کلیک کنید. باید چیزی شبیه به این را ببینید:  

![Scanned paper][]

برای بارکردن برگه در JOSM، باید ID (شناسه) تصویر ورقهٔ میدانی را که اسکن کرده‌اید، کپی کنید. در نوار URL بالای مرورگر اینترنت خود، متن را انتخاب کنید و CTRL+C را از روی صفحه‌کلید بزنید تا متن کپی شود. متن باید شبیه به این باشد:  

<span dir=ltr>[http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)</span>

![Fieldpaper ID][]

در منوی بالای JOSM، روی Field Papers کلیک کنید. سپس روی Scanned Map...‎ کلیک کنید.  

![Scanned map][]

CTRL+V را از روی صفحه‌کلید خود فشار دهید تا متنی را که از وبسایت Field Papers کپی کرده‌اید، درج شود.  

![Snapshot][]

OK را بزنید. اگر همه‌چیز خوب پیش رفته باشد، باید ببینید که ورقهٔ میدانی‌تان در  JOSM بار شده است. در فصل بعد، خواهیم دید که چگونه مکان‌هایی را که نقشه‌کشی کرده‌اید به OpenStreetMap اضافه کنید.  

![Fieldpaper scan as a JOSM background][]

شما همچنین می‌توانید از ورقه‌های میدانی اسکن‌شدهٔ خود در سایر ویرایشگرهای آنلاین OSM از قبیل iD یا Potlatch2 استفاده کنید. برای این منظور در صفحهٔ ورقهٔ میدانی اسکن‌شده روی لینک «ویرایش در iD» یا «ویرایش در Potlatch» کلیک کنید.  

![Edit in iD or P2][]

![Snapshot layer in iD][]

تکرار کنید!
-------

پس از اضافه‌کردن تغییرات خود به OSM، آن‌ها روی نقشه ذخیره می‌شوند. سپس دفعهٔ بعد که می‌خواهید نقشه را بهبود ببخشید، می‌توانید یک ورقهٔ میدانی جدید را چاپ کنید که شامل تغییراتی است که انجام داده‌اید. با تکرار این فرآیند، هرچه بیشتر نقشه بکشید، نقشه بهتر و بهتر خواهد شد!  

خلاصه
-------

تبریک می‌گوییم! در این فصل، فرآیند استفاده از ورقه‌های میدانی و نحوهٔ کار آن‌ها را یاد گرفتید. یاد گرفتید که چگونه یک ورقهٔ میدانی را چاپ کنید، در آن نقشه‌کشی کنید و سپس آن را اسکن نمایید، و چگونه از آن برای بهبود OpenStreetMap استفاده کنید.  


[FieldPapers homepage]: /images/mobile-mapping/field-papers_homepage.png
[Example fieldpaper print]: /images/mobile-mapping/field-papers_fieldp.png
[Fieldpaper scan as a JOSM background]: /images/mobile-mapping/fieldpaperjosm.png
[QR code]: /images/mobile-mapping/field-papers_paper_qrc.png
[Create a new atlas]: /images/mobile-mapping/field-papers_makeatlas.png
[Atlas location]: /images/mobile-mapping/field-papers_makeyourselfanatlas.png
[Zoom in and out]: /images/mobile-mapping/field-papers_zoominout.png
[Choose map orientation]: /images/mobile-mapping/field-papers_choosetile.png
[Choose map tile - black & white]: /images/mobile-mapping/field-papers_blackandwhite.png
[UTM]: /images/mobile-mapping/field-papers_UTM.png
[zoom]: /images/mobile-mapping/field-papers_zoom.png
[makeatlas]: /images/mobile-mapping/field-papers_labelnext.png
[Provide a name]: /images/mobile-mapping/field-papers_name.png
[Layout]: /images/mobile-mapping/field-papers_layout.png
[Private]: /images/mobile-mapping/field-papers_private.png
[Preparing your atlas]: /images/mobile-mapping/field-papers_preparingyouratlas.png
[Download the pdf]: /images/mobile-mapping/field-papers_downloadpdf.png
[FP screenshot]: /images/mobile-mapping/field-papers_scrnsht.png
[Upload]: /images/mobile-mapping/field-papers_upload.png
[uploadfp]: /images/mobile-mapping/field-papers_uploadfp.png
[Upload 2]: /images/mobile-mapping/field-papers_asd.png
[FieldPapers JOSM plugin]: /images/mobile-mapping/field-papers_plugin.png
[Scanned paper]: /images/mobile-mapping/field-papers_watchsnapshot.png
[Fieldpaper ID]: /images/mobile-mapping/field-papers_fieldpaperid.png
[Scanned map]: /images/mobile-mapping/field-papers_scannedmap.png
[Snapshot]: /images/mobile-mapping/field-papers_fsnapshot.png
[Edit in iD or P2]: /images/mobile-mapping/field-papers_editinidorpot.png
[Snapshot layer in iD]: /images/mobile-mapping/field-papers_id.png