---
layout: doc-rtl
title: مطالعه بیشتر
permalink: /fa/beginner/moving-forward/
lang: fa
category: beginner
---

مطالعهٔ بیشتر
===============

> تاریخ بازبینی ۱۳۹۹/۰۲/۱۹  

جای بسی تبریک دارد که تا اینجای کار پیش آمده‌اید! اکنون باید درک مناسبی از شیوهٔ ایجاد نقشه با OpenStreetMap به دست آورده باشید. چه کارهای دیگری می‌توانید با OSM انجام دهید؟ چگونه می‌توانید بیشتر بیاموزید؟ چگونه می‌توانید با جامعهٔ نقشه‌کش‌ها در ارتباط بمانید؟  

سایر بخش‌های LearnOSM
---------------------------

در انتهای فصل ویرایشگر iD دربارهٔ تفاوت‌های iD و JOSM چیزهایی خواندید. [بخشی کامل مخصوص JOSM](/fa/josm/) وجود دارد که در آن همهٔ جزئیات لازم برای بهره‌گیری کامل از قابلیت‌های این ویرایشگر آموزش داده می‌شود.  

 تا به اینجا، کلیهٔ ویرایش‌هایی که در نقشه انجام شد بر اساس تصاویر پس‌زمینه بود. اما شما می‌توانید اطلاعات ارزشمندی در حال پیاده‌روی یا رانندگی جمع‌آوری نمایید. بخش [نقشه‌کشی با موبایل](/fa/mobile-mapping/) دربارهٔ چگونگی جمع‌آوری اطلاعات با دستگاه‌های مختلف دارای GPS یا برگه‌های چاپی ویژه توضیح می‌دهد. همچنین در آن بخش برخی نرم‌افزارهای مربوط به OpenStreetMap برای دستگاه‌های همراه مرور می‌شوند.  

OpenStreetMap تلاشی دسته‌جمعی است و امیدواریم که شما نیز جزئی از آن باشید. بخشی از این تلاش‌ها با حمایت [تیم انسان‌دوستانهٔ OSM](http://hotosm.org) به کمک‌های بشردوستانه اختصاص دارد. چنانچه تمایل دارید در هنگام حوادثی نظیر زمین‌لرزهٔ نپال به HOT کمک کنید لطفاً [بخش هماهنگی](/fa/coordination/) را ببینید. در آنجا ابزارهایی به کار می‌رود که اطمینان می‌دهد افراد زیادی می‌توانند با هم و به شکلی هماهنگ و پایدار روی محدودهٔ نسبتاً کوچکی کار کنند. همچنین شامل رهنمودهایی دربارهٔ برخی کارهای معمولی است که پس از پیوستن به این تلاش‌ها مکرراً با آن‌ها روبه‌رو می‌شوید.  


بیشتر بیاموزید
----------

اطلاعات بسیار زیادی دربارهٔ OpenStreetMap در [wiki.openstreetmap.org](http://wiki.openstreetmap.org/) وجود دارد. آنجا می‌توانید اطلاعات دیگری پیدا کنید؛ دربارهٔ سایر پروژه‌های وابسته به OpenStreetMap، مستندات و آموزش‌هایی که آگاهی‌تان را راجع به OSM افزایش می‌دهد.  

![Wiki][]

<!-- also more info on this site once it is prepared -->

لیست پستی
------------

بهترین روش برای برقراری ارتباط با جامعهٔ کاربران OpenStreetMap پیوستن به لیست پستی محلی خودتان است. بیشتر کسانی که در OSM ثبت نام می‌کنند، آدرس پست الکترونیک خود را در لیست پستی OSM اضافه می‌کنند. به محض واردشدن نام شما در لیست، چنانچه سوالی داشتید یا می‌خواستید با بقیه دربارهٔ OpenStreetMap صحبت کنید، می‌توانید ایمیلی به گروه بفرستید.  

برای ثبت‌نام در لیست پستی کشور خود، مرورگر اینترنت خود را باز کنید و به آدرس [lists.openstreetmap.org](http://lists.openstreetmap.org/) بروید.  

![Mailing list][]

به پایین صفحه بروید تا لیست مربوط به کشورتان را ببینید. لیست کشورها در قالب Talk-lg نامگذاری شده، که lg کشور را مشخص می‌کند. برای مثال، Talk-ir فهرست پستی کشور ایران است.  

- روی لیستی که می‌خواهید به آن ملحق شوید کلیک کنید.  
- اطلاعات زیر را در خانه‌های خالی این صفحه وارد کنید:  
    + نشانی ایمیل‌تان  
    + نام کوچک شما  
    + رمز عبور جدید  
    + رمز عبور را تکرار کنید  
- پس از اتمام کار، روی Subscribe کلیک کنید.
- حالا بایستی ایمیل خود را بررسی کنید، همانند آنچه که برای ثبت‌نام در OpenStreetMap انجام دادید. یک نامهٔ تأیید از طرف لیست پستی برای شما ارسال خواهد شد.  
- بر روی پیوند تأیید کلیک کنید.  
- اکنون یکی از اعضای لیست پستی هستید.  
- اکنون هنگامی که می‌خواهید پیامی به لیست بفرستید، آن را به [talk-id@openstreetmap.org](mailto:talk-id@openstreetmap.org) ارسال کنید که در آن باید id را با کد کشور خود در لیست جایگزین نمایید. همچنین زمانی که سایر اعضا پیامی به لیست ارسال کنند، برای اطلاع از آن ایمیلی دریافت می‌کنید.  


نمونه‌ای از کاربرد OSM‏ - MyOSMatic
----------

پروژه‌ای وجود دارد به اسم MyOSMatic، که برای دسترسی به آن کافی است از طریق مرورگر اینترنتی خود به سایت [print.get-map.org](https://print.get-map.org/) بروید. این وبسایت ابزار ساده‌ای برای چاپ نقشهٔ شهر دلخواهتان است. سایت به‌طور خودکار نقشه را می‌سازد، شبکه‌ای از خطوط روی آن رسم می‌کند و نمایه‌ای از مکان‌های موجود در آن محدوده را ضمیمه‌اش می‌کند.

![MyOSMatic][]


سایر کاربردهای دادهٔ OpenStreetMap در [بخش دادهٔ OSM از سایت LearnOSM](/fa/osm-data/) شرح داده شده است.


خلاصه
-------

چندین روش وجود دارد که می‌توانید با جامعهٔ OpenStreetMap ارتباط برقرار کنید و چیزهای بیشتری بیاموزید. امیدواریم که به کاوش و یادگیری بیشتر دربارهٔ OSM ادامه دهید و در پروژه مشارکت نمایید. نقشه‌کشی خوبی داشته باشید!


[MyOSMatic]: /images/beginner/myosmatic-homepage.png
[Wiki]: /images/beginner/osm-wiki.png
[Mailing list]: /images/beginner/osm-mailing-lists.png