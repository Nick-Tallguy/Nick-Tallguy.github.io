---
layout: doc-rtl
title: نقشه‌کشی از راه دور HOT  
permalink: /fa/coordination/HOT-Remote-Response-Guide/ 
lang: fa
category: coordination
---

# راهنمای واکنش از دور HOT   

![HotGuideLogo](/images/hot-logo.png)  

> تاریخ بازبینی ۱۳۹۴/۰۶/۱۷  

گروه بشردوستان OpenStreetMap که به‌اختصار HOT نامیده می‌شود (Humanitarian OpenStreetMap Team) جامعه‌ای جهانی است که تلاش می‌کند اصول منبع باز و همرسانی دادهٔ آزاد را برای واکنش انسان‌دوستانه و توسعهٔ اقتصادی به کار برد.  

### واکنش از دور چگونه کار می‌کند 

قسمت اعظم فعالیت‌های بشردوستانهٔ HOT از دور انجام می‌شود. پس از وقوع حادثه، اعضای HOT به دنبال دادهٔ موجود و تصاویر ماهواره‌ای در دسترس می‌گردند. با شرکای مرتبط تماس گرفته می‌شود تا تصاویر سازگار با مجوز ODbL فراهم کنند. به‌محض دریافت تصاویر، جامعهٔ مجازی شروع به دیجیتالی‌کردن آن‌ها یا رسم از روی آن‌ها می‌کند (معمولاً تمرکز کار روی چیزهای قابل‌تشخیصی است که در واکنش‌های بشردوستانه مفید هستند، مانند جاده‌ها، ساختمان‌ها، راه‌های مسدود، گسترهٔ سیل و غیره) و داده و نقشه‌ها را تولید می‌کند. در همین حین با سازمان‌های واکنشگر و درگیر نیز تماس گرفته می‌شود تا نیازهای آن‌ها سنجیده شود.  

با توجه به مقیاس بحران، HOT منابع لازم را اختصاص می‌دهد و یک تیم یا عضوِ مشخص واکنش را هماهنگ می‌کند که اطمینان دهد همه از در دسترس قرار گرفتن منابع جدید و این که کجا باید تلاش‌ها را متمرکز کنند، مطلع می‌شوند. HOT مشارکت جامعهٔ OSM و کنشگران محلی (در صورت وجود) را برای استفاده از ابزارهایی مانند Tasking Manager به‌منظور هماهنگی تلاش‌ها تقویت می‌کند. فعالیت‌های از راه دور که در ساحل عاج، سنگال، فیلیپین و جمهوری دموکراتیک کنگو انجام شده، نمونه‌هایی از آن است.  

[مثال فعال‌سازی در سوریه](http://hot.openstreetmap.org/updates/2013-01-28_syria_activation)  

### مدیر وظایف HOT 

[HOT Tasking Manager](http://tasks.hotosm.org/) (مدیر وظایف HOT) ابزاری متن‌باز است که طراحی شده تا کار نقشه‌کشی را به وظایف کوچک‌تر تقسیم‌بندی کند تا سریع‌تر به اتمام برسد. این ابزار نشان می‌دهد کدام مناطق نیاز به کشیدن نقشه دارند و کدام مناطق بایستی به دست دیگران تأیید شوند. این ابزار شامل دو قسمت [کارهای نقشه‌کشی در فعال‌سازی‌ها](http://wiki.openstreetmap.org/wiki/HOT_activation) و [پروژه‌های بشردوستانهٔ](http://hot.openstreetmap.org/projects) بلندمدت می‌شود.  

برای استفاده از مدیر وظایف HOT بایستی در OSM با نام کاربری و گذرواژه ثبت نام کنید. برای راهنمایی بیشتر قسمت [آموزش مدیر وظایف](http://learnosm.org/fa/coordination/tm-user/) را بخوانید.  


### ابزارهای ویرایش 

[iD](http://learnosm.org/fa/beginner/id-editor/) یک ویرایشگر بر پایه وب است که توسط [Mapbox](www.mapbox.com) و با یک رابط کاربری بسیار کاربرپسند طراحی شده است. معمولاً به عنوان بهترین ابزار ویرایش در شروع کار از آن یاد می‌شود. می‌توانید به صفحهٔ [آموزش تعاملی ویرایشگر iD](http://ideditor.com/) بروید تا با شیوهٔ استفاده از آن آشنا شوید.  

![iDeditor](https://blog.openstreetmap.org/wp-content/uploads/2013/08/id-editor-sotm-us-2013-venue-screenshot.png)  


[JOSM](https://josm.openstreetmap.de/) تلفظ کنید «جاوسم»؛ برنامه‌ای بر پایهٔ جاوا است که باید آن را دانلود کرد و نیاز به آموزش بیشتری دارد. گرچه آموزش و تنظیم آن بیشتر زمان می‌برد، اما برای ویرایش‌های بیشتر بسیار سریع است. استفاده از ماوس در کار با این ویرایشگر توصیه می‌شود.  

![JOSM](https://njgeo.org/wp-content/uploads/2010/07/josm_osm_editor.png)  

### توصیه‌ها و مشوق‌ها

> «پیشنهاد می‌کنیم برای تمرین از ناحیه‌ای در اطراف خودتان که آنجا را می‌شناسید، شروع کنید و کمی ویرایش انجام دهید، مثلاً یک ساختمان در محلهٔ خود را به‌روز کنید.»

> «برخی کارها به‌نسبت آسان‌تر از بقیه هستند؛ چنانچه با یکی احساس خوبی نداشتید به‌راحتی آن را لغو کنید و دیگری را امتحان کنید!» -Peter (@meetar)

> «چنانچه کاری را تکمیل نکردید، مشکلی نیست؛ فقط کارهایی را که انجام داده‌اید آپلود کنید و آن وظیفه را آزاد کنید تا بقیه روی آن کار کنند.» -Peter (@meetar)

> «گاهی تفسیر تصاویر ماهواره‌ای بسیار دشوار است اما خیلی دربارهٔ رسم عالی خطوط و شکل‌ها نگران نباشید. دیگران کار شما را بازبینی و اصلاح می‌کنند و به مرور زمان بهبود می‌یابد. به یاد داشته باشید این مناطق، مناطق بحران‌زده هستند نه محل ثبت مالیات یا مناطق انتخاباتی. این نقشه‌ها را کسانی می‌خوانند که ممکن است در اضطرار باشند، در تاریکی باشند یا در خطر باشند. در آفریقای غربی، وجود حتی یک خط تقریبی روی نقشه، چراغ امیدی است. در غزه، خیلی از ساختمان‌هایی که باید نقشه‌کشی شوند، تخریب شده‌اند اما ما واقعیت ساخت آن‌ها را نشانه‌گذاری می‌کنیم. صحّت (نزدیک‌بودن به واقعیت) خوب است، اما نکتهٔ اصلی نیست.» -Peter (@meetar)

### سایر منابع 

این راهنما از منابع آموزشی گوناگون و راهنمای کار با HOT گردآوری و خلاصه شده است. می‌توانید در لینک‌های زیر منابع آموزشی بیشتری پیدا کنید.  

### آموزش‌ها

[راهنمای نقشه‌کشی از راه دور LearnOSM](http://learnosm.org/fa/coordination/remote/)- یکی از جامعترین راهنماها  

[آموزش نقشه‌کشی MapGive](http://mapgive.state.gov/learn-to-map/) - فیلم‌های آموزشی دارد که می‌توانید پخش آن‌ها را نگه دارید و همراهی کنید.  

[HotQuickStartGuide](https://gist.github.com/meetar/b9929dfec129d1d7f5f2) - نوشتهٔ توسط پیتر ریچاردسون (@meetar) یک داوطلب باتجربهٔ واکنش از دور HOT 

### دربارهٔ HOT 

[صفحه ویکی HOT](http://wiki.openstreetmap.org/wiki/Humanitarian_OSM_Team) - دربارهٔ چگونگی عملکرد HOT بیشتر بیاموزید و آخرین اخبار آن‌ها را ببینید  

[HOT Activities](https://www.hotosm.org/what-we-do) - فعالیت‌های HOT را از وبسایت‌هایشان به‌طور دقیق‌تر شرح می‌دهد.  