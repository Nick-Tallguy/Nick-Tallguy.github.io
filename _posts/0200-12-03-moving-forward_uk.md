---
layout: doc
title: Додаткова інформація
permalink: /uk/beginner/moving-forward/
lang: uk
category: beginner
---

Додаткова інформація
===============

> Редакція 2015-07-12  

Якщо ви дійшли до цього розділу – прийміть наші привітання! Тепер у вас є достатньо чітке уявлення про те, як створюється мапа OpenStreetMap. Що ж ще можна робити з OSM? Як дізнатися більше? Як залишатися на зв’язку зі спільнотою, іншими маперами?  

Інші розділи LearnOSM
---------------------------

В кінці розділу присвяченому редактору iD ви чули про різницю між iD та JOSM. Існує [цілий розділ, присвячений JOSM](/uk/josm/), де ви можете дізнатися більше деталей, які стануть вам в пригоді щоб скористатись усіма можливостями, які пропонує цей редактор.   

Поки що, всі зміни які ми робили на мапі були основані на фоновому зображенні. Але ви можете зібрати купу інформації просто гуляючи або подорожуючи. Розділ присвячений [мобільному мапінгу](/uk/mobile-mapping/) розповість як збирати інформацію за допомогою різноманітних пристроїв обладнаних приймачем GPS або спеціально надрукованих матеріалів. Він також описує числені мобільні застосунки пов'язані з OpenStreetMap.  

OpenStreetMap - це спільні зусилля, і ми сподіваємось, що ви будете їх частиною. Деякі з них спрямовані на гуманітарні потреби під егідою [Гуманітарної команди OSM - HOT](http://hotosm.org). Якщо ви бажаєте допомогти HOT, як це зробило багато людей під час землетрусу в Непалі, зверніться до розділу [спільна робота](/uk/coordination/).    


Дізнайтеся більше
----------

Багато інформації про OpenStreetMap міститься на [wiki.openstreetmap.org](http://wiki.openstreetmap.org/). Тут ви можете знайти інформацію про інші проєкти пов'язані з OpenStreetMap, а також документацію та довідники, які допоможуть вам дізнатись більше про OSM.  

![Wiki][]

<!-- also more info on this site once it is prepared -->

Списки розсилки
------------

Найкращим способом підтримання зв’язку зі світовою спільнотою OpenStreetMap є приєднання до одного із локальних списків розсилки. Багато людей підписуються на них використовуючи власну адресу електронної пошти для отримання інформації зі списків розсилки OSM. Після приєднання до списку розсилки ви зможете надсилати листи в групу, щоб обговорити питання, які вас цікавлять, або ж просто обговорювати OpenStreetMap.  

Щоб підписатись на розсилку для певної країни, відкрийте ваш веб-оглядач та перейдіть на: [lists.openstreetmap.org](http://lists.openstreetmap.org/).  

![Mailing list][]

Прогорніть сторінку, щоб знайти розсилку пов’язану з потрібною вам країною. Списки упорядковані за іменами “Talk-lg”, де lg відповідає коду потрібної вам країни. Наприклад, “Talk-id” — список розсилки для Індонезії.  

- Клацніть на розсилку, до якої ви бажаєте приєднатись.  
- Введіть наступну інформацію про себе в поля на цій сторінці:  
    +  адресу електронної пошти  
    +  ваше ім’я  
    +  пароль  
    +  пароль ще раз (для підтвердження)  
- Після заповнення полів, натіснить Subscribe (Підписатись).
- Тепер вам потрібно перевірити свою пошту, так само як ви робили реєструючись в OpenStreetMap. Там буде лист для підтвердження підписки.  
- Перейдить за посиланням в листі, щоб підтвердити вашу підписку.  
- Тепер ви є членом списку розсилки.  
- Отже, коли вам треба надіслати повідомлення до списку розсилки, надішліть його на адресу [talk-id@openstreetmap.org](mailto:talk-id@openstreetmap.org), замінюючи “id” на потрібну вам країну. Ви будете також отримувати листи, коли інші будуть писати до списку розсилки.  

<!-- maybe expand and put this back later 
MapOSMatic
----------

Один з таких проєктів – MapOSMatic. Ви можете перейти до нього
у вашому веб-оглядачі за посиланням [maposmatic.org](http://www.maposmatic.org/).
Це простий інструмент для видруку мап для будь-якою території.
Він автоматично створить мапу разом із сіткоб поверх
та індексом для обраної території.

![MapOSMatic][]
-->


Підсумки
-------

Існує кілька способів за допомогою яких ви можете підтримувати зв’язок зі спільнотою OpenStreetMap та дізнаватись про новини. Ми сподіваємось, що ви продовжите ваші дослідження та дізнаєтесь більше про OSM та зробите свій внесок у проєкт. Хай вам щастить!


[MapOSMatic]: /images/beginner/maposmatic-homepage.png
[Wiki]: /images/beginner/osm-wiki.png
[Mailing list]: /images/beginner/osm-mailing-lists.png