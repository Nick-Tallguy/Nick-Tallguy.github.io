---
layout: doc
title: Beginnen met JOSM
permalink: /nl_NL/josm/start-josm/
lang: nl_NL
category: josm
published: true
---

Beginnen met JOSM
=============================  

> Bijgewerkt op 12-07-2015  

Deze handleiding leert je JOSM te downloaden en te installeren, instellingen aan te passen, een kaart te openen en
hoe je JOSM kunt gebruiken. Kun je je herinneren dat je in de
introductie leerde zelf een kaart te maken van je eigen dorp of
stad? In deze handleiding zul je dit weer doen, maar ditmaal
digitaal. Aan het einde van deze handleiding ben je zelfstandig in staat om
gebruik te maken van JOSM.

JOSM downloaden
-------------

- Als je al een kopie van JOSM op een CD of USB-stick hebt, kun je doorgaan
  naar het volgende gedeelte, JOSM installeren.
- Als je het programma JOSM nog niet hebt, of de nieuwste versie ervan wilt, open
  je webbrowser - dat kan zijn Firefox, Chrome, Opera, of Internet
  Verkenner.
- Voer in de adresbalk, bovenin het scherm, de volgende
  tekst in en druk op Enter: [josm.openstreetmap.de](http://josm.openstreetmap.de)
- U kunt ook zoeken naar de website van JOSM door op het internet te zoeken naar “JOSM”.
- De website zou er ongeveer zo uit moeten zien:

  ![JOSM website][]

- Klik op “Windows Installer” om JOSM te downloaden als u Windows op uw computer hebt geïnstalleerd.

  ![Windows installer][]

- Indien u een ander besturings
  systeem hebt, klik op de koppeling voor uw systeem. Uw download zou moeten
  starten. In dit hoofdstuk gaan we er van uit dat u Windows gebruikt,
  maar de instructies zijn soortgelijk voor andere besturingssystemen.

JOSM installeren
------------

>  U kunt problemen ondervinden bij het installeren van JOSM als Java nog niet
>  is geïnstalleerd op uw computer. Indien u in dit gedeelte problemen hebt,
>  probeer Java te downloaden en te installeren. U kunt het hier downloaden:
>  [http://www.java.com/en/download/](http://www.java.com/en/download/)

>  Mac-gebruikers zouden oude versies van Java kunnen hebben Java. Bekijk [http://wiki.openstreetmap.org/wiki/JOSM/Mac#Installation](http://wiki.openstreetmap.org/wiki/JOSM/Mac#Installation) voor opties voor OSX 10.6 en 10.7.3+

- Zoek naar het installatiebestand voor JOSM op uw computer. Dubbelklik er op
  om de set-up te beginnen.
- Klik op ‘OK’, ‘Next’, ‘I Agree’, en ‘Install’. Wanneer de installatie
  voltooid is, klik op ‘Finish’ om JOSM voor de eerste keer op te starten.
  Later, als u JOSM wilt starten, kunt u dat doen door te klikken op het
  menu Start in de linker benedenhoek van uw computer, en te klikken op
  het programma JOSM.
- U zou een pop-upvenster kunnen zien dat u vraagt of u de
  software wilt updaten.  U hoeft niet te updaten omdat het programma nieuw is.  Druk op de
  knop waarop staat “Cancel.”  Als u dit bericht helemaal nooit meer wilt zien
  , selecteer het vak aan de onderzijde vóórdat u op “Cancel” drukt.
- Als JOSM start, zal het er ongeveer zo uitzien:

  ![JOSM splash page][]

Voorkeuren voor JOSM
--------------------

Er zijn veel verschillende instellingen die u kunt aanpassen in JOSM. 
Eén instelling die u misschien wilt aanpassen is de taal. JOSM is
vertaald in vele talen en misschien heeft het uw voorkeur
met een andere te werken.

- Klik op Bewerken -\> Voorkeuren om toegang te verkrijgen tot het venster Voorkeuren,

  ![Preferences window][]

- Klik, aan de linkerkant, op het pictogram dat er uitziet als een verfblik en
  verfkwast.
- Klik, boven in het venster, op de tab “Weergave en vormgeving”.
- Kies uw taal in het keuzemenu naast het woord
  “Taal”.
  
  ![Look and feel][]

- Klik op OK.
- U moet JOSM opnieuw opstarten om uw instellingen op te slaan. Klik op “Bestand” in de linker
  bovenhoek en klik op “Opnieuw starten” nabij de onderzijde van het menu.

Basis tekenen met JOSM leren
-----------------------------

- Laten we nu een voorbeeldbestand van OSM openen wat we zullen gebruiken om
  de basis manieren te leren om kaarten te tekenen met JOSM. Onthoud dat deze kaart niet echt is,
  op de manier dat het niet een echte kaart van een echte plaats is, dus we zullen hem niet opslaan
  op OpenStreetMap.
- Download het bestand hier: [sample.osm](/files/sample.osm)
- Laten we nu het voorbeeld kaartbestand openen in JOSM, Klik op de
  knop “Openen” linksboven.

  ![Open file][]

- Zoek naar het bestand **sample.osm**. Het staat vermoedelijk in uw map Downloads,
  tenzij u het ergens anders heeft opgeslagen. Klik er op en klik dan op “Openen”.
- U zou nu een voorbeeldkaart moeten zien die er ongeveer zo uitziet:

  ![Sample file][]

- U zult deze gegevens gebruiken om de verschillende technieken voor bewerken uit te proberen.
  *U moet echter deze fictieve gegevens nooit uploaden naar de database.*

### Basisbewerkingen

- De kaart naar links, rechts, naar boven of beneden verplaatsen: houdt uw rechter muisknop
  ingedrukt en verplaats uw muis.
- Er zijn verschillende manieren om op de kaart in- en uit  te zoomen. Als u een
  muis heeft, kunt u uw scrollwiel gebruiken om in- en uit te zoomen. Als u een
  laptop gebruikt en geen muis heeft, kunt u in- en uitzoomen met behulp van
  de schaalbalk in de linker bovenhoek van het kaartvenster. Sleep de balk naar links
  en rechts door uw linker muisknop ingedrukt te houden en de balk naar links of
  rechts te verplaatsen met uw muis.

  ![Scale bar][]

- Bekijk de voorbeeldkaart. Er staan hier een aantal verschillende typen objecten.
  Er zijn een rivier, een bos, enkele gebouwen, verscheidene wegen, en een
  aantal winkels. Klik, om een object te selecteren, er op met uw linker
  muisknop.

### Punten, lijnen en vormen

- Als u op de verschillende objecten op de voorbeeldkaart klikt, zie dan dat er
  drie verschillende typen objecten op de kaart staan. Er zijn punten,
  lijnen en vormen.
- Punten zijn één enkele locatie, weergegeven door symbolen. Op deze voorbeeld
  kaart staan twee punten, een schoenwinkel en een supermarkt. De
  schoenwinkel wordt weergegeven door het symbool van een schoen en de supermarkt wordt
  weergegeven door een winkelwagen.
- Er staan ook verscheidene lijnen op de kaart, die wegen weergeven.
  Als u goed kijkt zult u zien dat er binnen de lijnen
  ook punten staan. Deze punten hebben geen symbolen of andere
  informatie met zich geassocieerd, maar zij helpen om te definiëren waar de
  lijn is gelegen.
- Als laatste staan er meerdere vormen op de voorbeeldkaart, die
  verschillende plaatsen weergeven - een bos, een rivier, een park, en gebouwen. Een vorm
  wordt gebruikt om een gebied weer te geven, zoals een veld of een gebouw. Een vorm is
  exact hetzelfde als een lijn - het enige verschil is dat de lijn begint op
  hetzelfde punt als waar hij eindigt.

> Het is eenvoudig aan een kaart te denken die deze drie basistypen objecten bevat - 
> punten, lijnen en vormen. In OpenStreetMap is er speciale terminologie
> die u in de loop hiervan zult leren. In OSM worden punten benoemd als
> **knopen**, en lijnen worden **wegen** genoemd. Een vorm wordt een **gesloten weg** genoemd
> omdat het slechts een lijn is die eindigt op hetzelfde punt als waar hij begon.

- Het zal u opvallen dat wanneer u een object selecteert, er een lijst verschijnt aan de
  rechterkant van de kaart in een venster genaamd “Eigenschappen”. Deze staan bekend als
  tags. Tags zijn informatie die is gebonden aan een punt, lijn of vorm
  dat beschrijft wat het is. We zullen meer leren over tags in een later
  hoofdstuk. Alles wat u op dit moment zou moeten weten is dat deze
  informatie helpt beschrijven of ons object een bos, een rivier,
  een gebouw of iets anders is.
- Denk aan het tekenen van een kaart met de hand, en hoe u ook
  punten, lijnen en vormen tekent. Welke andere plaatsen worden het beste weergegeven door
  punten? Lijnen? Vormen?

### Objecten wijzigen

- Selecteer het bos aan de linkerzijde van de kaart. Zorg er voor te klikken op
  de lijn rondom het bos, niet één van de punten op de lijn. Houdt
  nu uw linker muisknop ingedrukt en sleep met uw muis. U zou
  in staat moeten zijn het bos te verplaatsen naar een nieuwe locatie op de kaart.
- Klik op één van de punten op de lijn rondom het bos. Houd uw
  linker muisknop ingedrukt en sleep met uw muis. U zou in staat moeten zijn
  het punt te verplaatsen. Zo kunt u de vorm van een object wijzigen,
  of een punt verplaatsen.

### Tekenen

- Aan de linkerzijde van JOSM staat een kolom met knoppen. Veel van deze
  knoppen openen nieuwe vensters aan de rechterzijde die u meer
  informatie over de kaart verschaffen. De meest belangrijke knoppen staan echter
  aan de bovenkant van deze kolom. Deze knoppen wijzigen wat u kunt doen
  met uw muis.
- De bovenste knoppen in deze kolom zijn die welke u het meest zult gebruiken.
  Zij worden gebruikt voor het selecteren van objecten en het tekenen van nieuwe.
- Tot nu toe heeft u het gereedschap Selectie gebruikt, wat er uitziet als
  dit:

  ![Select tool][]

- Vóórdat u gaat tekenen dient u zich er van te vergewissen dat er niets geselecteerd is.
  Klik in de zwarte ruimte op de kaart, waar die leeg is, om er zeker van te zijn
  dat er niets is geselecteerd.
- Klik op de tweede knop, het gereedschap Tekenen.

  ![Draw tool][]

- Zoek een leeg gebied op de kaart en dubbelklik met uw muis.
  Dit zal één enkel punt tekenen.
- Klik eenmaal met uw muis om een lijn te tekenen. Verplaats uw muis en
  klik opnieuw. Ga door totdat u tevreden bent met uw lijn. Dubbelklik
  met uw muis om de lijn te beëindigen.
- Teken op dezelfde manier als u een lijn tekende een vorm, maar beëindig de vorm
  door te dubbelklikken op het punt waar u begon met de lijn.

### Voorkeuzen toevoegen

- Nu weten we hoe punten, lijnen en vormen te tekenen, maar we
  hebben nog niet gedefinieerd wat zij vertegenwoordigen. We willen in staat zijn te zeggen dat
  onze punten winkels zijn, scholen, of iets anders, en of onze
  vormen velden, gebouwen of iets anders zijn.
- Klik, in de kolom met knoppen aan de linkerzijde, op het gereedschap Selectie.

  ![Select tool][]

- Selecteer één van de objecten die u tekende met het gereedschap Tekenen. Klik in het
  bovenste menu, op “Voorkeuzen”. Verplaats uw muis door het submenu naar
  het type locatie dat u zou willen definiëren.
- Wanneer u op een voorkeuze klikt, zal een formulier openen dat u vraagt naar meer
  informatie. U hoeft niet elk veld in te vullen, maar u kunt
  enkele van de belangrijke velden vullen, zoals de naam van het
  object.
- Wanneer u gereed bent met het invullen van de informatie, klik dan op “Voorkeuze
  toepassen”. Als alles goed ging zou uw punt, lijn of vorm
  van kleur moeten wijzigen of een symbool weergeven. Dat komt omdat u heeft gedefinieerd
  wat het is.

Uw eigen kaart tekenen
-----------------

- Laten we nu eens een kaart tekenen om de technieken te oefenen die u heeft
  geleerd. U wilt misschien opnieuw de kaart tekenen die u eerder op papier heeft getekend.
- Sleep de kaart weg van de voorbeeldkaart. Houd de rechter muisknop ingedrukt
  en sleep met uw muis, totdat u een ruim leeg gebied heeft om op te tekenen.
- Gebruik het gereedschap Tekenen om punten,lijnen en vormen te maken. Beschrijf wat
  uw objecten zijn door dat te selecteren uit het menu Voorkeuzen.
- Wanneer u gereed bent zou u uw eigen kaart moeten hebben, soortgelijk aan de
  voorbeeldkaart die we hebben geopend in sample.osm.

## De voorbeeldlaag verwijderen

Als u deze basistechnieken van bewerken beheerst, wilt u misschien
uw aandacht verleggen naar het in kaart brengen van echte objecten. 

*Het is erg belangrijk dat u eerst de laag met de voorbeeldgegevens verwijdert. 
Die gegevens zijn fictief en moeten niet worden geüpload naar de OpenStreetMap 
database (nieuwere uitgaven van JOSM voorkomen dat automatisch).*

Selecteer, in het venster Lagen aan de rechter bovenzijde van het scherm,  de voorbeeldlaag van OSM. 
Klik dan op het pictogram van de prullenbak in de rechter benedenhoek van dat venster. 
Als alternatief kunt u er voor kiezen om hem te verwijderen via het contextmenu van de laag. 
U dient eerst echte gegevens te downloaden om door te kunnen gaan met bewerken. 
Dat zal worden uitgelegd in het volgende hoofdstuk.

Samenvatting
-------

Excellent! Als alles goed ging heeft u geleerd hoe JOSM in te stellen op uw
computer, en de basisgereedschappen voor het tekenen van kaarten. In het volgende hoofdstuk zullen we
meer in detail kijken naar het proces van het bewerken van de kaart van OSM met JOSM.

[JOSM website]: /images/josm/josm-website.png
[Windows installer]: /images/josm/windows-installer.png
[JOSM splash page]: /images/josm/josm-splash-page.png
[Preferences window]: /images/josm/josm_preferences.png
[Look and feel]: /images/josm/josm_look-and-feel.png
[Open file]: /images/josm/josm_open-file.png
[Sample file]: /images/josm/josm_sample-file.png
[Scale bar]: /images/josm/josm_scale-bar.png
[Select tool]: /images/josm/josm_select-tool.png
[Draw tool]: /images/josm/josm_draw-tool.png