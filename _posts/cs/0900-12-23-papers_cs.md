---
layout: doc
title: Field Papers
permalink: /cs/mobile-mapping/field-papers/
lang: cs
category: mobile-mapping
---

Průzkum s Field Papers
=============================


V této kapitole si ukážeme, jak zaznamenat pozice míst bez GPS. Použijeme nástroj, kterému se říká [Field Papers](http://fieldpapers.org/), umožní vám vytisknout si mapu oblasti, kreslit do ní, přidávat poznámky a pak ji nahrát zpět do JOSM, kde můžete zadané lokace přidat do OpenStreetMap. Taktéž si můžete prohlédnout 8 minutové video [Tutorial Field Papers](http://www.youtube.com/watch?v=A_HGkBXZ69g&feature=youtu.be), ve kterém se naučíte vytvořit atlas a nahrát snapshot.  

Stručně o Field Papers
--------------------------

Než si o Field Papers řekneme podrobně, udělejme si takový přehled o tom, jak celý proces funguje:  

1. Na webu Field Papers si najděte oblast, kterou chcete mapovat. Vytiskněte si mapu oblasti. Můžete si vybrat mezi aktuální mapou z OpenStreetMap, nebo leteckými snímky, pokud pro danou oblast existují.  
![FieldPapers homepage][]

2. Pomocí mapy prozkoumejte danou oblast. Zakreslujte chybějíci místa. Cesty zakreslujte přímkami, u budov se snažte vystihnout jejich tvar atd. Dělejte si poznámky u každého místa přímo do mapy, nebo používejte čísla na mapě a do poznámek si k nim pište podrobnosti.   
![Example fieldpaper print][]

3. Naskenujte si mapu do počítače. Pokud nemáte skener, stačí mapu vyfotit v dostatečné kvalitě. Nakonec nahrajte obrázek zpět na Field Papers
webové stránce.  

4. Do JOSM si natáhněte obrázek z Field Papers. Zakreslené objekty přeneste do digitální podoby v OpenStreetMap.  
![Fieldpaper scan as a JOSM background][]

Jak Field Papers funguje?
-----------------------------

Když jste si pročetli proces popsaný výše, zjistili jste, že budete sbírat přesné zeměpisné souřadnice míst pouze s papírem v rukou. Jak je to možné?  
![QR code][]

Když si vytisknete Field Paper, tak ve spodní části naleznete čtvercový QR kód. Podle něj dokáže Field Papers přesně určit oblast mapy, kterou se chystáte prozkoumat. Později, až nahrajete mapu zpět do JOSM, budou všechny vámi zakreslené objekty zobrazeny na jejich aktuální pozici. Jako byste použili GPS ke sběru přesných souřadnic, jen vám k tomu stačil papírová mapa!  

Teď se pojďme naučit, jak vytvořit a používat Field Papers.  

Vytvořit a vytisknout
----------------

Otevřete si prohlížeč a zadejte tuto adresu: [fieldpapers.org](http://fieldpapers.org),
stránka vypadá takto:  

![FieldPapers homepage][]


Klikněte na **Make yourself an Atlas** a vyberte si oblast, kterou chcete vytisknout.  

![Create a new atlas][]

Dostanete se na tuto stránku:  

![Atlas location][]

Přibližte si oblast, kterou chcete vytisknout. S mapou se pohybuje stejným způsobem jako v OpenStreetMap, levým tlačítkem na myši mapu uchopíte a skrolovacím kolečkem přiblížíte, nebo oddálite. Stejnou funkci mají i tlačítka (+) a (-).  

![Zoom in and out][]

Mapu si pojmenujte. Můžete si přidat text, který se objeví na všech vytištěných stránkách.  

![Provide a name][]

Dále máte možnost si vybrat vzhled mapy. Zaškrtnutím políčka u **Print notes** vytisknete mapu na jednu polovinu stránky a na té druhé budou poznámky. Jinak by se mapa zobrazila přes celou stránku.  

![Layout][]

**Keep atlas private** uloží mapu jako soukromou. K soukromé mapě máte přístup pouze po přihlášení ke svému účtu, nebo pomocí odkazu, který obdržíte v posledním kroku.  

![Private][]	

Následuje další nastavení mapy. První dvě možnosti vám umožní vybrat si velikost a orientaci papíru, na který si budete Field Paper tisknout.  

![Choose map orientation][]

Dále si nastavíte jaký typ mapy chcete použít. Máte zde několik možností. Tentokrát si zvolím **Black and White**.  

![Choose map tile - black & white][]

Nakonec si můžete nechat na všech mapách zobrazit UTM mřížku.  

![UTM][]

Zkontrolujte si, že na mapě je vše, co je potřeba vytisknout. Použijte ovládací prvky v okně ke změně velikosti, nebo počtu stránek. Mapa by neměla pokrývat příliš velkou oblast, aby při procházce byla užitečná a detailní. Když se vám to na poprvé nepovede, nevadí, můžete si vytvořit tolik map, kolik jen chcete.  
Pojďme si mapu vytisknout! Až budete mít svou mapovací oblast vybranou a navolené všechna nastavení tak, aby mapa vypadala dobře, tak je vše připraveno k tisku. Klikněte na tlačítko **Make Atlas**.  

![makeatlas][]

Začne proces přípravy mapy k tisku. Když skončít, tak se na stránce zobrazí váš Field Paper. Trvá to maximálně pár minut, podle počtu stránek, které vytváříte.  

![Preparing your atlas][]

Když je váš tisk připraven, klikněte na **Download map PDF for print**. Field Paper se začne stahovat.  

![Download the pdf][]

Jakmile se PDF soubor stáhne, otevřete ho. Připojte počítač k tiskárně a vytiskněte si stránku. Pokud šlo vše podle plánu, tak před sebou máte vytištěnou mapu.  

Mapování s Field Papers
-----------------------

- Vemte si sebou Field Paper do terénu, použijte ho jako průvodce a zakreslujte nová místa, která nejsou v mapě.  
- Cesty zakreslujte přímkami, u budov se snažte vystihnout jejich tvar atd. Dělejte si poznámky u každého místa přímo do mapy, nebo používejte čísla na mapě a do poznámek si k nim pište podrobnosti.   
- Až budete spokojeni se vším, co jste do mapy přidali, pak je můžete převést do digitální mapy OpenStreetMap.  

Naskenovat a nahrát
---------------

Field Papers jsou velmi užitečné pro mapování s pouhým papírem v ruce, ale nejsou na 100% kouzelné. Ještě budeme muset přesunout náš papír do JOSM, zdigitalizovat naše informace a uložit naše změny do OpenStreetMap. První krokem je naskenování vašeho Field Papers do počítače. Připojte skener k pc, naskenujte papír a uložte ho jako obrázek. Pokud nemáte skener, stačí papír vyfotit, ale je potřeba udělat kvalitní fotku. Papír musí být narovnaný a fotoaparát přímo nad ním. Na obrázku musí být vidět i QR kód, bez něj Field Papers nefungují. Tady je příklad naskenovaného/vyfoceného obrázku:   

![FP screenshot][]

Jakmile budete mít Field Paper naskenovaný a uložený v pc, otevřete si v prohlížeči fieldpapers.org, stejně jako dříve.  
- Klikněte na záložku **Upload**.  

![Upload][]

Poté na **Choose File** a najděte vaše naskenované/vyfocené Field Papers.  


![uploadfp][]


Než se soubor nahraje, tak to může chvíli trvat, podle toho jak máte rychlé připojení k internetu. Jakmile je nahrávání hotovo, uvidíte něco takového:  

![Upload 2][]

Pokud nechcete data v JOSM rovnou zpracovávat, je dobré si tuto stránku přidat do záložek.  

Instalace doplňku Field Papers
---------------------------

K otevření Field Paper v JOSM je potřeba doinstalovat doplněk Field Papers.  

> Doplněk přidá další funkce do JOSM. Umožní nám přidat naskenovaný papír jako pozadí, stejně jako např. satelitní snímky. Další informace o doplňku si můžete přečíst na [webu JOSM](https://josm.openstreetmap.de/wiki/Plugins).  

<!-- link to josm plugins section here -->

- Spusťte si JOSM a otevřete si *Upravit -> Nastavení*.  
- Vyberte záložku **Doplňky**.  
- Najděte doplněk Field Papers a zaškrtněte u něj políčko. Potvrďte OK.  

![FieldPapers JOSM plugin][]

- Restartujte JOSM.

Spusťte JOSM
------------

Teď můžete nahrát váš Field Paper do JOSM a použít ho k přidání vašich informací do OpenStreetMap. Pokud už nemáte stránku se snapshotem otevřenou, nebo jste si neuložili záložku na stránku, vraťte se na web Field Papers [fieldpapers.org](http://fieldpapers.org/).  
- Klikněte na záložku **Watch** a potom na **Snapshots**.  
- Najděte si svoji mapu v seznamu a klikněte na ni. Dostanete se zpět ke svojí mapě.  

![Scanned paper][]

K natáhnutí mapy do JOSM, budeme potřebovat snapshot ID vašeho Field Papers, které jste naskenovali. Označte text v adresním řádku v prohlížeči a zmáčkněte CTRL+C na klávesnici a tím ji ho zkopírujete. Text je podobný tomuto:   

[http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)

![Fieldpaper ID][]

Z hlavního menu v JOSM vyberte *Mapové podklady -> FieldPapers snapshot*.  

![Scanned map][]

Zmáčkněte CTRL+V a tím vložíte zkopírovaný text ze stránky Field Papers.  

![Snapshot][]

Klikněte na **Stáhnout**. Když vše půjde podle plánu, měli byste vidět svůj Field Paper v JOSM. V další kapitole si přidáme vámi zmapované místa do OpenStreetMap.  

![Fieldpaper scan as a JOSM background][]

Své naskenované Filed Papers můžete použít i v jiných editorech, jako třeba v iD nebo Potlatch2, kliknutím na **Edit in iD** nebo **Edit in Potlatch** odkazy na stránce s naskenováným Field Papers.   

![Edit in iD or P2][]

![Snapshot layer in iD][]

Opakujte!
-------

Potom, co přidáte změny do OSM, budou uloženy do mapy. Příště až budete chtít mapu vylepšit, můžete si vytisknout nové Field Papers, které už budou obsahovat změny, které jste provedli minule. Když se tento proces stále opakuje, mapy jsou stále lepší a lepší!  

Shrnutí
-------

Gratulujeme! V této kapitole jste se naučili proces použití Field Papers a zjistili jste jak fungují. Víte, jak tisknout, mapovat a naskenovat Field Paper a jak ho pak využít ke zlepšení OpenStreetMap.  


[FieldPapers homepage]: /images/mobile-mapping/field-papers_homepage.png
[Example fieldpaper print]: /images/mobile-mapping/field-papers_fieldp.png
[Fieldpaper scan as a JOSM background]: /images/mobile-mapping/fieldpaperjosm.png
[QR code]: /images/mobile-mapping/field-papers_paper_qrc.png
[Create a new atlas]: /images/mobile-mapping/field-papers_makeatlas.png
[Atlas location]: /images/mobile-mapping/field-papers_makeyourselfanatlas.png
[Zoom in and out]: /images/mobile-mapping/field-papers_zoominout.png
[Choose map orientation]: /images/mobile-mapping/field-papers_choosetile.png
[Choose map tile - black & white]: /images/mobile-mapping/field-papers_blackandwhite.png
[UTM]: /images/mobile-mapping/field-papers_UTM.png
[zoom]: /images/mobile-mapping/field-papers_zoom.png
[makeatlas]: /images/mobile-mapping/field-papers_labelnext.png
[Provide a name]: /images/mobile-mapping/field-papers_name.png
[Layout]: /images/mobile-mapping/field-papers_layout.png
[Private]: /images/mobile-mapping/field-papers_private.png
[Preparing your atlas]: /images/mobile-mapping/field-papers_preparingyouratlas.png
[Download the pdf]: /images/mobile-mapping/field-papers_downloadpdf.png
[FP screenshot]: /images/mobile-mapping/field-papers_scrnsht.png
[Upload]: /images/mobile-mapping/field-papers_upload.png
[uploadfp]: /images/mobile-mapping/field-papers_uploadfp.png
[Upload 2]: /images/mobile-mapping/field-papers_asd.png
[FieldPapers JOSM plugin]: /images/mobile-mapping/field-papers_plugin.png
[Scanned paper]: /images/mobile-mapping/field-papers_watchsnapshot.png
[Fieldpaper ID]: /images/mobile-mapping/field-papers_fieldpaperid.png
[Scanned map]: /images/mobile-mapping/field-papers_scannedmap.png
[Snapshot]: /images/mobile-mapping/field-papers_fsnapshot.png
[Edit in iD or P2]: /images/mobile-mapping/field-papers_editinidorpot.png
[Snapshot layer in iD]: /images/mobile-mapping/field-papers_id.png